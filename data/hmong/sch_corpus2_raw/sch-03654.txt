A man with negative mind would remains negative regardless.............
HlubHmoob
Here is Laura's script.
Laura Hais lus tawm xov tooj cua Chiengmai, Thaibteb, lub 3-31-2005
Nyob zoo ib tsoom niam txiv kwvtij neejtsa Hmoob txhua tus nyob rau
Thaib Teb, Nplog teb, thiab Nyablaj teb. Ntawm no kuv yog Laura Lo
Xiong. Kuv sawv cev ntawm koom haum Hmong International Human Rights
Watch, los yog koom haum Hmoob Hais Kev Ncaj Ncees. Kuv zoo siab uas
Hmong Xov tooj Cua Chiengmai tseem pub tau lubsijhawm no rau kuv los
tshaj tawm xov xwm mentsis rau peb cov niam txiv kwv tij hmoob sawv
daws.
Nej coob leej ntau tus tau hu xov tooj tuaj rau peb koom haum, vim nej
raug kev txom nyem, ua lub neej tsaus ntuj nti tsis paub qhov twg yog
qhov tseeb. Nej sawv daws yeej cia siab ntsoov rau peb Hmoob America
hais tais peb muaj peebxwm yuav pab tau nej thaum lub sijhawm nej raug
kev txom nyem.
Kuv ntseeg hais tias peb Hmoob America yeej hlub nej, yeej nrhiav txhua
txoj kev los cawm kom nej dim txoj kev txom nyem, kev nyuaj siab.
Tabsi, thov kom nej yuav ua dabtsi, ua zoo mloog kom zoo, nug kom paub
qhov tseeb, mam ua thiaj tsis yuam kev.
Zaum no, kuv yuav teb cov lus uas nej sawv daws tau hu tuaj nug peb
koom haum Hmoob International Human Rights Watch hais txog qhov nej
hnov hais tias America qhib kev txais tos Hmoob tuaj mus rau America
teb thiab nej xav paub hais tias qhov neeg mus sau npe nyob pem Zos Dej
Dawb paus muaj tseeb.
Yog li, kuv yuav teb rau nej raws li qhov kuv paub, thiab qhov kuv mus
nrog cov nom tswv America thiab United Nations- Xabhab Pajxasxaj sib
tham es lawv hais rau kuv. Txawm nej yuav ntseeg thiab tsis ntseeg los,
nej yog tus txiav txim siab.
Hais txog ntawm kev sau npe nyob rau Zos Dej Dawb mas yeej muaj tseeb.
Thaum lub 12 hli tim 17, 2004, peb cov thawj coj hmoob nyob Phetchabun
tau nrog cov nom tswv Thaib sib tham kom txhob xa peb cov hmoob nplog
rov qab. Lub sijhawm ntawd, kuj muaj ib co kwvtij hmoob America los
koom lub rooj sablaj ntawd thiab. Thaum lawv sibtham tag, cov nom tswv
Thaib thiaj kom cov hmoob nplog tsiv los mus nyob rau ib qhov chaw tos,
tso luag mam sibtham saib yuav ua li cas ntxiv.
Dhau li ntawd, muaj ib co kwvtij hmoob America thiaj tau los thov
pejxeem hmoob nyob America teb no nyiaj coj los pab cov kwv tij hmoob
nyob tim Zos Dej Dawb. Peb muaj ntau tus hmoob America nqa tau me ntsi
nyiaj los yuav zaub mov rau cov kwv tij hmoob ntawd noj lawm tiag.
Tabsi, yog peb cov kwvtij hmoob America ua hlub tshua txog cov hmoob
khiav pem hav zoov los, tsis muaj vaj tsev nyob, txom nyem, ces lawv
thiaj los thov kom pejxeem hmoob America pab cawm cov neeg no.
Peb tsis paub hais tias ho muaj dabtsi ntxiv thiaj ua rau cov uas twb
muaj vaj muaj tsev, muaj liaj muaj teb lawm los tseem zoo siab muab vaj
tse tso povtseg, es khiav los ua ib co neeg nyob tsis muaj chaw nrog
rau cov hmoob khiav pem hav zoov los.
Raws li nej coob tus hu tuaj rau peb, mas nej hnov hais muaj neeg twb
mus hais tau America qhib kev txais tos Hmoob tuaj mus America teb
lawm. Yog leejtwg xav mus America teb, yuav tau los nyob rau tom Zos
Dej Dawb, txog caij UN tuaj sau npe, nej thiaj tau  mus America teb.
Yog li cov hmoob nyob nplog teb los thiaj khiav tuaj, cov hmoob nyob
Thaib teb los tseem khiav los tibsi. Qhov no, vim yog nej tsis mloog
qhov tseeb, nej thiaj tau tso vaj tso tsev tseg, khiav los nyob ua ib
co neeg nyob tsis muaj chaw.
Thaum nej sib tw khiav los rau pem Zos Dej Dawb, nej coob leej ntau tus
tau hu tuaj rau peb koom haum nruab hnub hmo ntuj, vim nej xav paub
hais tias txoj kev puas qhib tiag. Yog li, Thaum lub 2 hli tim 8, 2005,
peb koom haum Hmong IHRW thiaj tau teem caij mus nrog cov nom tswv
America nyob Washington, DC sib tham txog qhov teebmeem no. Raws li cov
nom tswv hais rau peb koom haum mas muaj raw li nram no.
Luag hais tias, thaum lub 2-26-2004, cov nom tswv America twb caw peb
cov tuav koom haum mus sib tham nyob Washington, DC. Luag twb hais meej
meej rau peb lawm hais tias, cov hmoob Wat Thamkrabok yog cov kawg
ntawm America txoj kev qhib txais tos Hmoob Tawg rog tuaj mus America
teb. Qhov luag tos Hmoob Wat thakrabok zaum no, tsis yog hais tias lawv
yog neeg tawg rog. America tsuas pab tsoom Fwv Thaib tshem cov hmoob
hauv Wat Thamkrabok tawm kom tag xwb. Hais txog cov hmoob muaj BV nyob
Thaib teb ces tsis yog America li haujlwm lawm. Vim lawv twb txiav txim
siab tsis ua neeg tawg rog, lawv thiaj khiav tawm hauv lub yeej tawg
rog Vinais mus lawm. Mas yog li, luag tsi tau tso cai rau ib lub koom
haum twg lam mus teem ib qhov chaw nyob Thaib teb, los yog lwm qhov
chaws sau npe thiab thaij hmoob duab hais tias lawv yog neeg tawg rog,
es yuav thov mus America teb. Yog leej twg ho lam them nyiaj rau ib pab
neeg twg kom sau npe, los qhov ntawd yog nws li teebmeem, America yuav
tsis nrog hais.
Thaum lub 2-25-3-1-05, nej coob leej ntau tus rov hu tuaj rau peb koom
haum dua. Nej hais tias tamsim no UN yuav tuaj sau npe rau sawv daws
nyob rau Zos Dej Dawb. Ua li txoj kev puas muaj qhib tiag. Nej cov
kwvtij nyob America teb no los hu coob li coob tuaj thov kom peb koom
hauj nug kom tau qhov tseeb. Yog li, lub 3-2-2005, peb koom haum Hmoob
thiaj tau hu mus nrog cov nom tswv America nyob Washington, DC sib tham
dua. Luag rov hais dua hais tias, qhov kev sau npe zaum no, nws tsis
yog Lajthab Npas America, tsis yog UN-Xabhabpajxasxaj, thiab tsis yog
Lajthab Npas Thaib qhib kev rau sawv daws mus sau npe. Yog li ntawd cia
lawv mam sau ntawv tawm qhia rau pejxeem sawv daws kom paub qhov tseeb.
Lub 3-4-2005, Nom tswv America twb sau ib tsab ntawv tawm hais tias
qhov sawv daws hnov hais tias America qhib kev rau hmoob mus sau npe
rau pem Zos Dej Dawb ntawd yog cuav xwb (tsis yog America qhib). Lub
3-7-2005, ib tug neeg tseem ceeb tuav dejnum nyob rau pem State
Department, Washington, DC sau tau ib tsab ntawv tawm ntxiv hais tias,
qhov sawv daws hnov hais tias America muaj kev sau npe rau hmoob tuaj
mus America teb zaum no yog cuav xwb. Yog leejtwg xav paub qhov tseeb,
kom nrog nws tham.
Lub 3-9-2005, peb koom hau tau txais ib tsab ntawv tuaj pem State
Department (Washington, DC) tuaj. Nws hais tias, cov nom tswv America
twb hais rau txhua lub chaw ua haujlwm nyob Thaib teb thiab tag nrog
rau cov nom tswv nyob America teb no hais tias America tsis tau qhib
kev txais tos Hmoob tuaj ntxiv raws li qhov sawv daws tau hnov los.
Lawv ntseeg hais tias txhua lub koom haum, thiab txhua tus nom tswv
America yuav paub txog tej no lawm.
Mas hais txog qhov nej yuav mus sau npe rau pem Zos Dej Dawb, peb tsis
cheem nej nawb. Vim peb tsis paub hais tias qhov lawv sau npe rau nej
no yog sau ua dabtsi. Yog thaum nej txiav txim siab mus sau npe thiab
thaij duab tag lawm, luag kom nej ua li cas, nej yuav tau ua li ntawd,
thiaj tsis muaj teebmeem rau nej tus kheej, thiab nej tsev neeg.
Ib tsoom niam txiv kwvtij neejtsa hmoob, peb yeej paub hais tias thaum
nej raug kev txom nyem, muaj kev nyuaj siab, ces yog leejtwg hais tias
yuav pab nej, txawm yuav muaj tseeb thiab cuav los, nej yeej zoo siab.
Txawm yuav raug nyiaj ntau npaum li cas los nej zoo siab them rau.
Tabsi, nco ntsoov hais tias, yus yuav tau pab yus tus kheej, luag lwm
leej lwm tus thiaj pab tau yus nawb mog.
Kuv ib txwm yeej hais rau nej sawv daws lawm hais tias, yus nyob rau
lub tebchaws twg, yus yuav tsum hwm lub tebchaws ntawd txoj cai. Yog
yus tsis paub txoj cai, yuav tau kawm, yuav tau nug tus paub, es yus
thiaj pab tau yus tus kheej.
Tamsim no, tej zaum nej yuav xav hais tias tsuav nej mus sau npe tag
lawm ces, nej yuav muaj feem tuaj mus America teb tibsi. Tabsi txoj cai
tsis muaj li ntawd. Tus neeg yuav tau tuaj mus America teb, yog tus
neeg tawg rog. Tus neeg tawg rog yog tus neeg raug tsim txom, vim kev
tsov rog, muaj kev sib ntaus sib tua, ua rau nws nyob tsis tau hauv lub
tebchaws ntawd.
Nej cov ua twb los nyob tau 20-30 xyoo rau Thaib teb lawm, luag tsis hu
nej ua neeg tawg rog lawm, vim tsis muaj tsov rog, thiab tsoom fwv
thaib twb pub nej nyob, ua noj ua haus.
Cov ua nyob rau tebchaws nplog, twb muaj vaj muaj tsev, muaj liaj muaj
teb, los yog twb los nyob tau koom zej koom zos lawm, los luag tsis
thwm hais tias nej yog neeg tawg rog. Txawm nom tswv nplog yuav tso
neeg tuaj xwj nej los, yog nej tsis tau ua txhaum txoj cai, nej yeej
tsis muaj kev txhaum. Yog nej ho tau ua tej yam txhaum txoj cai lawm,
los luag yuav tsis kam coj nej khiav tawm hauv nej lub tebchaws mus.
Ntawm kuv tus kheej, kuv tsis xav kom nej cov twb muaj vaj muaj tse,
muaj liaj muaj teb lawm tseem npaj siab yuav nrhiav kev khiav tuaj mus
saib puas tau mus America teb. Qhov no, tsis yog kuv tsis hlub nej,
tsis xav kom nej tau tuaj nrog peb nyob. Tabsi vim kuv yog tus tau mus
nrog cov nom tswv sib tham txog neeg txoj cai.  Kuv paub zoo lawm hais
tias peb txoj cai nyob qhov twg. Yog peb lam yuam txoj cai, txoj cai
yuav pab tsis tau peb. Ces kawg peb raug kev txom nyem xwb. Mas yog li,
kuv thiaj cheem kom nej txhob lam tau lam khiav rau ub rau no. Yog kuv
tsis hlub nej ces, txawm kuv twbpaub hais tias thaum kawg nej yuav poob
txhua yam los kuv yeej ua twjywm cia nej khiav.
Thaum nej khiav tuaj mus, nej tso vaj tso tsev tseg, muab nyiaj pua kev
tag, thaum kawg nej tsis muaj cai tuajmus rau America teb, ntaub ntawv
los tsis muaj nyob rau Thaib teb, nej yuav rov qab los vaj tse poob
tag, tsoom fwv nplog los yuav tsis ntseeg nej siab. Thaum no, nej haj
tsis yuav nyuaj siab tshaj qhov qub.
Thaum peb cov hmoob mus koom lub rooj sibtham nyob rau Geneva,
Switzerland thaum lub 2-21-22-2005 tag los no, koom haum saib xyuas kev
ncaj ncees yeej pom hais tias peb haiv hmoob tsis tau txais kev pab los
ntawm tsoom fwv nplog txaus. Peb cov hmoob tseem raug kev tsim txom yam
tsis muaj kev ncaj ncees. Tabsis luag yuav nrog peb kho kom muaj kev
sib haum xeeb, kev sib raug zoo. Tsoom fwv nplog sau tau lawv tsab cai
coj tuaj mus cog rau tim koom haum ntiaj teb haistias lawv yuav hlub
hmoob, thiab txhua haiv neeg nyob rau lub tebchaws nplog. Sawv daws
yuav muaj txoj cai sibluag, kom cia li los koom tes sibpab kho lub
tebchaws rau sawv daws nyob.
Kom nej to taub hais tias, peb yug nyob lub tebchaws twg ces lub
tebchaws ntawd yog peb sawv daws lub. Peb yuav tau ua ib co pejxeem
zoo, xyaum mloog thiab ua raws txoj cai nyob rau lub tebchaws ntawd, es
nom tswv thiaj yuav hlub peb.
Kev nrhiav noj ces, txawm peb nyob rau lub tebchaws twg los, peb yeej
yuav tau khwv thiaj tau noj. Txawm nej tuaj txog lub tebchaws America
no los nej yeej yuav tau sibzog khwv thiaj tau noj nawb.
Kawg no, thov kom nej txhob lam mloog lus paj lus cua. Peb koom haum
Hmong International Human Rights Watch yog tsa los nrhiav kev ncaj
ncees, tshawb kom tau qhov tseeb, mam coj los cob qhia rau peb haiv
hmoob kom tsis txhob yuam kev mus rau qhov tsis zoo. Peb tsis muaj ib
pluaj siab yuav los ua kom peb hmoob poob mus rau txoj kev phem. Peb
tsuas muaj txhawb kom peb haiv hmoob sawv tau los ua ib haiv neeg tsim
txiaj, muaj nujnqi rau txhua haiv neeg. Yuav ua ib haiv neeg muaj nqi,
yuav tsum yog yus pab tau yus tus kheej, yus tseem muaj peevxwm pab tau
luag lwm tus thiab. Thaum luag pom hais tias yus yog ib pab neeg tsis
tos luag pab lawm, luag yuav tig los pab yus. Vim luag ntshaw yus kev
pab.
Qhov no yog los ntawm kev phoojywg, kev sib haum xeeb, thiab kev sib
hwm, sib raug zoo. Luag piv txoj lus hais tias, koj khawb kuv nrob qaum
ces kuv khawb koj nrob qaum thiab xwb. Qhov No yog kev sib pab los
ntawm tib neeg lub neej. Mas yog li, ua ntej luag yuav hlub thiab yuav
pab peb haiv hmoob, peb yuav tsum hlub thiab pab tau luag.
Kuv lus los ntsib nej muaj li no xwb. Kuv cia siab tias yuav tau ntsib
nej rau lwm lub caij nyoog. Nyob zoo nej sawv daws nawb.
Laura L Xiong.

Thaub neohmong, zoo li koj vwm lawm sub as.
James

Ua tsaug os Nkaujnyiag!
Nkaujnyiag sawv cev Hmong Human Rights Watch hais kom Hmoob txhob los
vim tsis muaj chance tuaj Meskas kiag, leej twg lam tau lam pla hav
zoov, tso vajtsev tseg khiav tuaj tshwm Thaibteb ces ygo tuaj ua puav
dai taw ziab tshav txom nyem xwb tiam sis dr rock vajpobzeb sawv ces
ntawm Nplog lub Human Rights Council hos txub kom Hmoob kav tsij yeej
meem khiav los nws mam li pab kom keb qhaim Hmoob tau tuaj US no. Cas
ob tug tub txib no yuav hais lus sib txawv ua luaj li es tus twg yog
tus HLUB Hmoob hais qhov tseeb tiag? Neb ob leeg ua dej num rau Human
Rights ib yam, mus ntsib tib cov nom tswv tim DC, mus koom tib lub
meeting tim Geneva tiam sis neb nyias hos hnov nyias lus txawv, nom
Meskas thiab UN hos yuav pab ib tug tseg ib tug no es yog li cas lawm
tiag tiag mas? Los yog neb nyias mus ntsib nyias ib pab nom es neb tej
information thiaj li sib txawv? Which one of you are the real Human
Right? Hahaha...raws kuv xav xwb mas Hmoob nplog yuav tsum xav tias Dr.
Rock yuav tsum yog Mr. Right hos Nkaujnyiag Laura Xiong yuav tsum yog
Ms. Wrong lawm tiam sis ntawm peb ib txhia no ces hos yog vise versa
lawm.

regardless.............
nej
raug
txhua
paub
Dej
mus
los,
tseeb.
Phetchabun
tswv
tos,
ntsi
vaj
tus
2005,
cov
meej
lawv
nyob
txim
rog,
pab
yuav
koom
Hmoob
tham
cia
tseeb.
tias,
tseeb,
tsis
ntawd,
thaum
tias
siab.
cai
lub
hu
muaj
mus
mus
hais
li,
kuv
poob
kev
ntawv
kev
los
yam
cai
es
tsim
nqi,
tau
qaum
yuav
ntsib
Hlubhmoob,
Koj txawm yog Laura Xiong ntag los.  Kuv nyuaj siab kawg rau cov Hmoob
nyob Thaib Teb kuv thiaj nrhiav nrhiav saib puas tau koj xwv kuv pom
qab hais ib lo lus mus rau cov txheeb ze uas tso vaj tse qaib npua liaj
teb tseg es tuaj nyob ua khab ua khuav Thaib teb tiam sis koj tsis
respond li.  Ua tsaug koj hais lus tawm xov tooj cua li no.  Kuv tseem
tu siab rua nej cov mus sab laj nyob Geneva.  Thaum nej twb tsis tau
rov los, Dr. Pob Zeb twb xa xov hais txog nej lub rooj sab laj los rau
xov tooj cua Hmoob Nplog hais mus rau cov nyob nplog teb tias nej sam
sim nrog luag hais txog txoj kev tsis hlub hmoob thiab yuav nrhiav kom
tau ib thaj chaw nyob thaib teb rau cov hmoob uas khiav tawm hauv nplog
teb tau nyob.  Ua li no ces Hmoob hnov Hmoob thiab ntws los coob ua
luaj ntxiv lawm.  Kuv twb hnov tias lub xov tooj cua no mas hnov txog
rau peb cov Hmoob nyob nplog teb kawg li thiab muaj impact loj kawg
nkaus li no mas nej cov ua muam feem human rights nej ua tib zoo tsam
tsis nyob nrhiav kev thaj yeeb rau Hmoob hos ho nrhiav kev nyuaj siab
rau Hmoob ov.
Li no xwb,
CSY

Xejthim,
Koj hais yog tiag tiag li lawm.  Kuv yeej hais kiag li koj hais thiab
vim kuv mloog mas cas ob tug human rights activists no yuav hais ob yam
lus.  Ua li cov nom uas nkawd mus ntsib nyob DC thiab Geneva puas yog
tib cov thiab no tiag.  Tam tseeb cas yuav txawv ua luaj li ne.  Dr.
Rock twb tsis yog los txog mam hais laiv, nws twb hais kiag tawm nyob
hauv Lao-Hmong Radio thaum uas lub rooj sab laj tsis tau lawb nyob
Geneva ntag.  Confused dhau lawm laud.....
Tiam sis yog ho muaj li Dr. Rock hais es tsis muaj li Nkauj Nyiag hais
no mas Nkauj Nyiag los yuav ceev faj thiab vim Hmoob lub siab nyoos
nyoos li, tsam nws ho pom dab.
CSY

Yawg Xejthim thiab yawg csy0, neb cia li ntseeg li Dr. Rock hais xwb
ces neb cov kwvtij tsa tes nuv neb xwb los mas. Rau qhov  thaum neb
ntseeg yawg lawm, neb yuav xa nyiaj mus pub neb cov txheeb ze ces lawv
hawm neb cuag li neb yog huab tais xwb tiag. haha..yawg dr. rock ces ib
hnub nws hais lawm ib yam os ob yawg. kawb nws tib daim proposal muaj 5
nqi lus xwb, muaj ob nqi lus twb contradict with one another lawm las
as. yawg khav hais tias melikas yuav pab nws keb qhaim 20,000 hmoob
tawg rog....nws xaj kom un thiab us mus establishe ib qho safe haven
zone rau hmoob nyob nplog teb. nws txawm siv ho hais tias kom melikas
tos 20,000 hmoob tuaj mus melikas teb. nws tseem ho kom un mus qhib ib
lub xum refugee rau hmoob nyob nplog teb thiab thaib teb. yawm no hais
lus li menyuam yaus xwb as.

Thaub Jim,
Tsis paub li nawb.  Seb ho tshuav dab tsi ntxiv xwb tiag, koj xav na?
NH

Muab koj tus kheej rau Laura Xiong qhov chaw sob, koj hos yuav hais li
cas thiab.  Ua ib tus neeg paubtab es ua haujlwm nyob ruabrab rau cov
tsis leem cai thiab cov tau txoj cai mas yeej nyuab kawg ho.  Tsis zoo
lam tau lam hais; yog hais kom zoo hmoob siab, tsis raug li txoj cai.
Yog hais kom raug txoj cai, tsis zoo li hmoob xav hnov.  Yog li ntawd
Laura thiaj kom yus pab yus tus kheej tso, qhov ntawd txhais hais tais,
kawm kom paub, mloog kom meej es mam txiav txim siab thiaj zoo.