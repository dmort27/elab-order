HmoobNplog:
Dr. Martin Luther King yog ib tug uas demonstrate thiab march ntau
zaug tshaj plaws nyob rau hauv American history.  Nws ua lino txog
ntua hnub cov Amiskas Dawb tau muab civil rights rau cov cov
minorities.  Tej demonstration no yeej muaj tej thaum ua rau neeg sib
ntau.  Tsheej pua-pua leej xwb koj cheem tau ib txhia los ib txhia
yeej cheem tsis tau. Thaud, Dr. King lawd mus march mas haj yam muaj
sibntaus. Koj tsis ntaus luag los luag yuav tuaj ntaus koj; koj thawb
kuv cov kuv thawb koj cov ces ib ntsis yuav tsum tau sib ntaus xwb.
Tsuav tsis yog xuas ntaj xuas phom sib tua xwb maj mam kho ntxiv yeej
muaj chaw mus.
Cov neeg uas mus counterprotest no lawd xav licas lawd ho yuav tuaj
mus rally against.  400 tus Hmoob uas mus protest no yog mus hais kom
cov Nom Tswv Mikas nrog lad paub peb cov Hmoob txom, txom nyem nyob
hav zoo xwb.  Cov poj niam no yog Nplogliab cov los ua licas lawd lam
mob siab ua luaj.  Twb zoo lawd ua rau cov demonstrators uas nyob
tebchaws ywjpheej. Yog ib pab Lao PDR 400 leej tuaj mus march nram
Vientiane protest kom President Bush txhob mus tua Iraq es muaj 10
tawm leej Hmoob cia li tuaj muaj counter rally li no mas lawd twb tsis
muaj sia nyob tas lawm.  Lucky kawg uas nyob roojteb no, yus twb yog
Communists los lawd tseem muaj txoj cai protect yus thiab.
Muaj ib tug Ph. D. Hmong txawm siv hais zoj hais tias 400 tus Hmoob no
yog mus protest President Bush qhov agenda.  President Bush is too
pre-occupied w/ the middle east - he paid very little attention to
Laos. Tus hais lino ces yog nws
siv propaganda xwb.  Nws yog tus mus dag rau the State Department
thiab ib co congressmen hais tias Nplogteb mas Hmoob tau zoo heev no
es thiaj ua rau ib co U.S. officials uas tsis mloog qab mloog hauv
confused tas.  Cov neeg zoo li no mas tsis tsim nyob hu ua Hmoob lawm.
Charlie

Kuv ntseeg hais tias lub caij yuav qhia qhov tseeb xwb xwb. My best
wishes for Neohom supporters.
ms

Charlie:
Nyob rooj teb no, nyias yeej muaj cai mus kwv paib tsuas yog yuav tsum
tau mus thov ntawv tso cai ces yeej tau xwb.  Kuj yog ib qho zoo tsis
yog tsis zoo.  Luag tus sab tom los yeej muaj cai kwv paib tib yam
nkaus thiab.  Tiam sis ib pab cia li muab lwm pab ntaus no kuj txhaum
teb chaws no tus cai lij choj.  Qhov no kuj ua ib qho tsis zoo rau peb
hmoob ntawm luag pej kum teb qhov muag.  Tsis tas li ntawd tseem ho
yog peb tug txiv neej ntaus ib tug ntxhais thiab.  Ho tseem hnav thab
ham uniform thiab.  Qhia rau sawv daws pom tias cov thawj ces yog
"Neohom" xwb uas mus ntxias pej xeem los mus kwv paib.  Yus twb qhuas
qhuas tias LosTsuas teb tsis muaj "Democracy" no ua cas luag tuaj
"counter-protest" cia li muab luag ntaus es tseem mus mag nkuaj thiab.
Yeej yog li koj hais lawm Charlie, yog nyob Laos ces tus ntxhais
ntawd yeej mag muab ua dev ua npua tag los yog lawv yeej coj mus tu
kav theej lawm.  Tiam si nco ntsoov tias tus ntxhais ntawd, luag muaj
niam muaj txiv, muaj kwv muaj tij thiab ov.  Tej zaum ua ntej ntawd,
luag niam luag txiv twb tsis npuab nyuag NTR, tiam sis tsam no luag
pab nyuag kwv tij haj yam yuav npuab tus NTR ib puas feem ib puas tuaj
lawm.  Tsis tas li no xwb, luag tej sab nraum haj yam tseem yuav npuab
tus NTR ntxiv xwb puas yog li kuv hais mas Charlie.  Dhau qhov no
lawm, tsis muaj leej twg pom tias cov "Neohom" yog ib cov neeg paub
tab.  Yuav ua kom luag tej pom tias "Neohom" yog ib cov "dictators"
xwb los as.  Tus twg yog lawv cov "Advisors" mas?  Yog lawv ras tsis
txog los koj kuj pab qhia lawv thiab.
Charlie, muaj coob tus PhD mus mus los los rau tim TsevDawb laiv.  Yog
liam rau tus twg ces txawm tuav npe kiag mas, los yog koj hnov luag
tej hais es lam tsem lawv luag qab xwb mas.  Tuav kiag npe es kom tus
mag liam ntawd thiaj paub los tiv thaiv nws mas.  Tiam sis yuav tsum
muaj tseeb thiab muaj "proves" mas thiaj liam laiv.  Kuv tsis xav kom
zoo li TubPajTsab muab koj ua ti ntsa ntxiv lawm. Raws li nyuag yaus
xav mas luag tsis lam mus mloog ib tug nyuag nyob sab tim no hais es
luag cia li ntseeg.  Yog li ntawd luag yuav xa luag tus "Embassador"
mus kom nkim nyiaj dab tsi tim nplog teb mas yuad.  Koj hais tau tso
ya zog lawm Charlie.  Tiam sis cov pheej dag nyiaj dag txiaj muag nom
muag tswv nyob teb chaws no mas txhaum tus cai nawb.  Yog tus twg
txheeb koj los yuav tau pab hais thiab.  Yus paub es yus tsis qhia mas
yus los yeej muaj feem txhaum thiab laiv.
Nyuag yaus hais tau ntau zog lawm, maj mam nyeem thiaj thoob tsib zoo.
Sincerely,
HmoobNplog
=============================================================

Hmongnplog:
400 tus demonstrators es nyuam qhuav muaj ob tug nrog cov NTR
proponents sib ntaus xwb, Hmoob kuj improve los lawm ntau heev.  Xav
txog yeej pab hlub tus poj niam ntawd kawg, ntshe nws yuav cia li
khaws ob tug txiv neej ntawd ntxub mus puas rau tag nrho ib zejtsoom
Hmoob huv tib si, tabsis qhov no kuj yog ib qho lesson rau nws kawm
thiab.  Yus ib-ob leeg xwb txhob lam mus twd luag cov coob. Yus mus
fight kom cov Lao PDR tau noj es saib lawd ho puas faib ib qho rau
yus.  Tabsis thaum kawg yus mag ntaus dawb; Nplogliab twb tsis niam
quav ntsej yus. Tsis tas li los yus tseem ua rau yus ob tug Hmoob raug
luag txhom mus kaw thiab.  Xav txog mas kuj hlub vim nws raug ntaus
sab, tabsis nws los yeej khaus, khaus tawd thiab tamli kuv xav.
Ntawm kuv tus kheej.  Yog kuv pom neeg tuaj tsheej pab qw ntshos tsuam
es kuv muaj ib ob nyuag leej xwb ces kuv yeej nkaum twj ywm lawm xwb.
Twb yog li no es kuv thiaj tsis nrog kuv tus Uncle Tub siv cav ntxiv
lawm, vim nws muaj nej coob tus thiab Maiv Nas tseem yog nws tus phauj
huv tibsi.  Kuv yuav ua licas kov yeej mas lod. Txoj cai swb yus yuav
tau swb hos!  Nyob ntiajteb ces tsuas yog tus powerful thiaj muaj cai
xwb sav puas yog?
Hais txog cov PH.D no yeej muaj coob, tabsis tus kuv hais no nws paub
nws yog leejtwg lawm.
Charlie
Tiam sis ib pab cia li muab lwm pab ntaus no kuj txhaum

Hnub tim 16 lub 4 hlis 2004
Charlie:
Tus Hmong Ph.D. uas koj hais ntawd yog koj hais kuv ntag. Ua li cas
koj thiaj tsis kam tuav kuv npe? Kuv yog Dr. Yang Dao. Kuv sim neej
no, kuv tsis tau dag rau leej twg ib zaug. Tus NTR no tsis yog Dr.
Yang Dao lub tswv yim, tab sis yog Bush Administration tus foreign
policy mus kho lub teb chaws Nplog kom hloov los taug txoj kev freedom
thiab democracy zoo ib yam li yav dhau los USA tau ua rau U.R.S.S.
hloov los zoo li peb sawv daws pom niaj hnub no. Koj tsis paub dab tsi
kiag yuam. Tab sis kuv tsis blame koj, vim thaum ntawd koj tseem nyuam
qhuav xyaum hnav ris xwb, koj thiaj tsis paub American foreign policy
mus rau sab U.R.S.S. thiab East European countries during the Cold
War. Me tub, koj tseem yuav tau kawm tiag tiag mog. Kuv paub koj txiv
zoo. Kuv twb hais koj hais tias kom koj mus nug koj txiv saib leej twg
tua Nom Tooj Yaj nyob lub yeej tub rog Neo Hom nyob Pak Chom, ze lub
Ban Vinai Refugee Camp nyob Thaib teb. Koj tsis nco qab lawm pob? Koj
txiv kuj yog ib tug huam nab loj kawg thiab ua cas koj tsis xyaum ua
ib tug neeg thoob tsib thiab? Koj twb tau tuaj kawm txuj kawm ci nyob
Amelikas teb uas yog lub teb chaws vam meej tshaj plaws nyob ntiaj
teb, ua cas koj thiaj tseem niaj hnub cem tus ub tus no thiab thuam
tus ub tus no. Sawv daws twb hais hais koj tas zog lawm, koj tsis paub
txag muag lov me tub?
Kuv tsis tau dag rau U.S. State Department txog lub teb chaws Nplog.
Twb yog U.S. State Department pom hais tias lub teb chaws Nplog hloov
ntau lawm, xyoo 2002 State Department thiaj support kom kuv rov qab
mus xyuas lub teb chaws Nplog. Koj puas paub hais tias USA muaj
diplomatic relations nrog Laos puag thaum lub teb chaws Nplog nyuam
qhuav tau kev twj lij (independance) xyoo 1954 los tsis tu ncua txog
lub zim txwv no nab? Koj puas paub ua cas xyoo 1975 USA thiaj txiav
diplomatic relation rau Vietnam thiab Kampuchea ho tsis txiav rau
Laos? Niaj hnub no USA tseem muaj luag tus U.S. Ambassador nyob rawv
hauv Vientiane. Lub US Embassy niaj xyoo evaluate tus situation nyob
teb chaws Nplog. Luag paub hais tias lub teb chaws Nplog hloov li cas
rau li cas. Kuv twb tseem paub tsis npaum li luag. Luag tseem yog tus
qhia kuv. Ua li cas koj thiaj hais tias kuv yog tus mus dag U.S. State
Department. Tus me nyuam yaus me me twb paub hais tias tej no tsis
muaj tseeb. Yog koj dag xwb. Me tub, kuv twb hais koj lawm hais tias
ua neej tsis txhob dag nyob tsam luag saib koj tsis tsim txiaj no
saib. Yog koj tsis paub tus dab tsi, koj yuav tau mus kawm ntawm tus
txawj mas koj thiaj ntse mog. Koj tsis txhob niaj hnub nkaum hauv koj
lub qhov tsua dub nyos, tsis paub lub ntuj hloov thiab lub teb tig.
Koj yuav tau tawm mus ncig ntiaj teb thiab mog.
Txhua txhua xyoo, peb Hmoob muaj txog plaub tsib txhiab tus nyob
Amelikas teb rov qab mus teb chaws Nplog, mu xyuas peb Hmoob noj peb
caug nyob Vientiane, Phone Savanh, Samneua, Luang Prabang,
Sayaboury... Lawv yees tau video ntau ntau pom peb Hmoob noj tsiab peb
caug xauv npo qhov txhia chaw. Kuv tseem hnov Hmoob Amelikas hais zom
zaws hais tias tsaib no (November-December 2003)Hmoob tseem tso muaj
txog 40-50 tus nyuj sib nraus nyob Phone Savanh mas lom zem kawg
nkaus. Ua li koj puas hnov thiab? Yog koj tsis paub mas kuv qhia koj
mus nrhiav muas Hmoob cov video pawg lus tom tej kiab khw coj los
xyuas. Tej zaum koj lub siab ho yuav kaj me ntsis tuaj thiab koj lub
paj hlwb yuav xeev me ntsis ntxiv. Kuv tsuas ntshai nyob tsam koj tuaj
thaum me me aiv nyob teb chaws Amelikas no lawm es koj cia li txia ua
tus tib neeg Amelikas tas, ua tus tsis paub tom ntej tom qab, tsis nco
qab hais tias koj yog Hmoob lawm mas koj yuav tsis nyiam tej nyuag
nyuj sib nraus ntawd xwb. Kuv tus Dr. Yang Dao tseem yog tus Hmoob li
qub. Luag hais khwv txhiaj Hmoob tseem kho kho kuv lub me siab. Pom
luag tso nyuj sib nraus ua rau kuv tseem tshua txog peb Hmoob lub neej
qub. Ntawm kuv thiab koj xyov leej twg thiaj tsim nyog los tsim nyog
ua Hmoob mog me tub?
Kwv Teev Lis twb challenge koj ib zaug lawm. Koj twb txaj txaj muag,
tsis kam teb nws qhov challenge. Kuv laus lawm, kuv tsis xav challenge
tej me nyuam yaus li koj. Yog koj lam laus li kuv mas kuv yuav
challenge koj thiab lauj. Yog koj lam laus li koj txiv xwb mas kuv
yuav twv (challenge) saib koj puas kam nrog kuv mus tom U.S. State
Department. Wb mus nug lawv saib qhov koj liam hais tias kuv tau mus
dag U.S. State Department saib puas muaj tseeb. Tab sis kuv twb saib
koj zoo li kuv tub es, kuv tseem yuav twv koj ua tus dab tsi nab, me
tub. Koj kaj tsij rau rau siab kawm ntawv kom siab li kuv, koj thiaj
yuav muaj lub peev xwm cheem tau tub rog zoo li kuv tau cheem cov tub
rog communists kom tsis txhob nce mus tua Looj Ceeb xyoo 1975. Kuv vam
hais tias txij hnub no mus koj yuav paub tab me ntsis tuaj, koj yuav
tsis lam tau lam challenge tus ub tus no zoo li yav dhau los lawm. Koj
tus me kub tseem mos mos es txawm siv khav yuav mus nrog luag tej
thawj nyug sib nraus mas nyob tsam kub lov mog, me tub.
Dr. Yang Dao
------------- Original Message ----------------------