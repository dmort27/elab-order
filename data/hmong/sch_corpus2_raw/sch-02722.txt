Cov phooj ywg SCHlers,
Thov nej sim qhia thiab seb yog yuav muab ib lub "title" rau ib tug
tib neeg txawj ua paj ntaub tshaj no yuav muab hu li cas thiab ho yuav
muab ntau npaum cas yam txuj ua paj ntaub los sib tw thiaj yuav muab
tau tus tshaj lij ntawm kev ua paj ntaub Hmoob?
Tam li kuv xam pom ces yog li nram no:
1. Muab rau (6) hom ntaub: ntaub daj, dawb, dub, liab, paj taub
(orange) thiab ntsuab;
2. Muab plaub (4) hom xov: dawb, dub, liab thiab ntsuab;
3. Muab ib rab txiab thiab ib rab koob xwb;
4. Xaiv ob peb hom qauv paj ntaub: roob thaiv ua ntug, qwj, noob, taw
ntxhw thiab lwm hom kom txiav thiab xaws;
5. Tus twg siv nqe 1 - 4 no coj los xaws tau daim paj ntaub tiav log
thiab tau zoo tshaj ces yog tus yeej.
Tag nrho nqe 1 - 5 no yuav tsum pub xws li ib (1) teev kiag xwb yuav
tsum kom xaws tiav hlo rau cov saib xyuas (judge) los saib.
Saib seb nej ho xam pom li cas ntxiv?
Ua tsaug,
-Txiabneeb

brother,
1 teev xwb? vuag... nej cov txiv neej mas yom o... qhov kuv xav xwb
mas tej koj hais hais kov ntshe cia rau tshuab xaws xwb zoo dua yog
pub 1 teev xwb naj...
qhov tseeb, yog koj xav paub leej twg txawj xaws paj ntaub koj tau mus
noog cov poj niam hmoob los tsim ib qhov criteria rau koj siv. vim
tias, txiv neej hmoob tsis paub txog paj ntaub npaum li poj niam
hmoob.