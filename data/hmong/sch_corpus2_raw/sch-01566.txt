Kuv tau mus ntsib Kuv ib tus yawm yij kwv tij, nyuam qhuav mus tim
nplog los txog tau 10 hnub los no, lub caij kuv mus ntsib nws ntawd
mas yeej twb muaj ib tug nrog nws tham muaj ceem kawg, kuv noog nkawm
tias neb tham muaj ceem ua luaj li ko yog tham dab tsi no, Yawm yij
txawm teb tias twb yog peb cov txiv neej cov hauj lwm qab rooj xwb mas
dab laug, kuv tias qab rooj dab tsi naj? Qab rooj mas muaj ntau yam
qab rooj laiv, tsi yog ua Kaas Moos rau cov hav fab los, nws teb tias
tsis yog tej ntawd li os dab laug aw!! Tej ntawd ces tsi txhob tham
txog li kuv mus txog tim ces ntuj teb ntsiag to tsi hnov txog hav fab
hav zoov li, tsuas pom neeg mas nqaum paj nquam nruas, kav kiab kav
nkw nchuav ntwg xwb os, Hluas Nkauj mas hluag ntxhawv ntxhi tej tug
nqaij ntshiv ntshav liab ploog rau yus xwb tiag.
Kuv teb tias puas muaj npaum koj hais los? Nws tias yog koj xav paub
ces mus sim xwb mas dab laug es!!! Kuv hais tias rau qhov kuv tseem
xav kom peb haiv Hmoob nrog luag lwm haiv neeg zoo sib xws thiab mas
kuv yuav tsi ua zaj koj hais ko, yawm yij teb tias tej koj hais ko mas
koj muaj zoo tswv yim los tsi muaj neeg pab yus, yog yus mus thov lawv
nyiaj coj mus pab Hmoob mas koj tseem yuav raug lus tsi zoo, thiab
leej twg los tsi xav rho nyiaj li nawb, ho yog hais txog hlua nkauj
mas peb cov thaub laus mas tshwm tim nplog coob kawg thiab rho nyiaj
hlawv hlo tsi paub khuv xim li tiag, tos yus nco txog ces nyiaj poob
tsheej txhiab nyiaj Dollars lawm xwb, kuv tias yog li mas hluas nkauj
tseem ceeb dua haiv lawm tiag laus yuam, yawg txawm teb tias tiag los
mas yog yuav ua dab tsi yuav tau ua tej yam uas luag tuaj thawj yus
xwb pob, tsi txhob ua tej yam uas cia yus mus thawj luag li koj hais
ntawd.
Kuv rov noog yawg tias yog li ces koj kuj muaj siab heev lawm los pob?
yawg tias qhia tsis tau rau koj li os dab laug aw!!! tsuas xav tib
qhos tias yus laus dhau zog lawm xwb os, txhob yog li mas ntshe yuav
rov mus nyob tim li laus.
Kuv hais tias koj mus koom lawv noj peb caug los? yawg tias yog mas
kuv twb mus thaum lub 11 hlis tim 24, 2010 ces kuv poob plaws hauv
nplog ntag, kuv mus yuav luag tau ob hlis, kuv noog ntxiv tias koj ib
leeg xwb los, los yog koj coj police thiab naj? Yawg teb tias kuv coj
police thiab tab si police laus lawm ces police tso tshav rau yus mus
ua si thiab mas. Tab si thaum kuv mus txog ntua mas muaj ib tus poj
niam Hmoob muaj txiv tab tom noj tshuaj tuag, lawv tab tom pam nws,
qhov nws tuag ntawd yog nws tham Hmoob Meskas yuav Hmoob Meskas lawm
Hmoob Meskas to tsi tau ces lawv muaj me ntsi lus ces nws muab tshuaj
noj thiaj tuag lawm, thiab muaj ob niam txiv nyuam qhuav sib tua tuag
tib yam nkaus puav leej yog tham Hmoob Meskas yuav Hmoob Meskas tiab
yam tab si tus txiv tsi tau nrauj, tus Hmoob Meskas ua ntawv tos Hmoob
tus poj niam los kuj tos tos tsi tau ces nws rov los thov yuav tus
txiv qub, ces tus txiv qub tsi hais dab tsi cia li rov yuav niag qub
poj niam li qub, ces thaum nkawm rov nyob ua kev ua niam txiv lawm ces
tus poj niam txawm khwv tswv yim muab tus txiv tua pov tseg sub thiaj
tau zoo tham Hmoob Meskas no, muaj ib hnub ces tus me nyuam tsi zoo
neej pes tsawg, tus niam txawm coj rab riam mus txiav tshuaj coj los
rhaub rau tus me nyuam haus no ces thaum uas mus txiav tau cov tshuaj
nqa rawv ntawm tes nrog rab riam los txog ntawm tus txiv ces cia li
thooj txhij thaum ntawd tib kaug riam rau tus txiv lub plab, ces tus
txiv txeeb kiag tau rab riam, tus poj niam tib sas kiav ces yawg raws
qab kiag xa ib riam rau poj niam cej puab ua rau tus poj niam qeeb zog
lawm ces tus txiv nkaug ob teg ntawm nraub qaum uas ncaj pag ntshav
rau hauv ces ua rau tus poj niam zaum zuav rau hauv av, ho tus txiv
ces ntuav ntuav mov tawm ntawm qhov ncauj los. Dhau ntawv lawv tau coj
nkawm ob leeg mus kho rau tsev tshuaj tam sim, mus twb tsis tau txog
tsev tshuaj ces tus niam tuag lawm, tus txiv ces mus txog tsev tshauj,
nais maum cawm tau yawg rov los lawm, tseem fwv nplog kuj tuaj xwj
hauv paus ntsi tag ces lawv kuj muab tus txiv ua tus yeej thiab tsi
suav ua txim txhaum dab tsi. Raws li Yawm Yij tham rau kuv li ntawd
seb nej leej twg paub tseeb tshaj qhov no thiab no ho tham pub peb
mloog ntxiv thiab.
Yog li cas Hmoob Meskas mus tim tej es tsi mus cog paj hos xij mus cog
pos tag li nes? Hluas nkauj muaj ntau tsi tham es ho mus tham luag tej
poj niam no, tos peb ib txhia hais tias cov niag neeg uas xij mus mus
tim tej heev ntawd yog cov niag neeg tsi tshua tsim txiaj pes tsawg
no, ntshe yog li tiag pob cov kwv luag.
YTK

Suav daws khub los xyaum tau qhov zoo lawm tiag thiab laiv, yog tias
xyaum tau li no mas nyaj lub neej Hmoob yuav mus ib kauj ruam tiag
nes, rau qhov tias kuv sim muab hluas nkauj cuab rau suav daws no ua
ciav tsi pom leej twg tuaj tham hluas nkauj li, yog li mas peb Hmoob
ze qhov uas yuav koom tes kom muaj teb chaws lawm tiag lauj, kuv xav
tias ntshe cov hauv no tseem nyiam hluas nkauj heev ces nej yuav tawm
tuaj saib nkauj mos mos no, yog tias tseem coj lub siab qub ces tab
txawm muaj dej num zoo rau Hmoob ua Hmoob kheej los yuav mus pw rau
ntawm cov ntxhais hluas tag li ces yuav tsis tau num, yog li no lawm
ces kuv tso siab ntau lawm hais tias feem coob muaj lub zeem muag xav
ua kom muaj haiv Hmoob lawm tiag.
Zoo siab uas peb feem coob tsis muaj tus cwj pwm tham hluas nkauj li
txheej laus lawm ces zoo lawm los mas.
YTK

On Jan 29, 8:59Â am, Yaj Tshaj Koob <***@yahoo.com> wrote:
Muaj ib yawg hmoob vwj nyob hauv peb no nyuam qhuav los tim nplog los
txog li ob weeks no xwb. Nws tham tias lawv mus txog phoos xasvaam es
muaj ib tus hmoob moua thiab ib tus hmoob vaj america mus sib txeeb
hluas nkauj tim thiab sib ntaus mas muaj ceem kawg li no nej puas
paub. Nws tham tias ob tus txiv neej hmoob melikas no yeej tiv tauj
tus nkauj hmoob nplog no ntev lawm ces xyoo no ob tus teev yuav mus
nrib tus hluas nkauj ntawm. Thaum mus txog ces tus hmoob moua los tias
yawg tus hluas nkauj, tus hmoob vaj los tias yog yawg tus hluas nkauj
no ces ob yawg sib ntaus. Nai npab tuaj cheem ces ob yawg tseem xuas
nrig ua nai npab pob kub o ib thooj thiaj. Ces nais npab muab ob yawg
ntes thiab coj mus hais plaub ces luag muab ob yawg nplua $1,500.00
coj los yuav ib tus nyuj hu nai npab plig thiab nqi kho mob mentsis
ces plaub thiaj tas no tiag.
Kuv saib mas ua tau tshuav phlu kawg li tiag laiv cov yawg , cas hluas
nkauj muaj coob muaj ntau es yuav mus sib txheeb ib tus hluas nkauj
thiab no tiag.