Kuv hnov tias xyoo no lawv cov nyob CA yuav muaj kev sib tw pojniam
zoo nkauj.  Ces tsis ntev los no kuv kuj hnov tias xyoo no hauv MN no
yuav muaj kev sib tw li ntawd thiab.  Nej puas muaj information li
cas?  Yog muaj tiag no kuv pojniam xav sib tw thiab.  Leej twg paub,
thov qhia saib... ua tsaug nawb.

Tsis paub tias nej txhua tus ho xav li cas.
Rau kuv tus laus no xav mas tej yam no tsis
tsim nyog ua qhov xeem poj niam zoo nkauj....
Yav tag dhau twb tsis xeem poj niam zoo nkauj
peb Hmoob nplaub ntug twb hais tsis tag, cov niam
tua txiv los muaj, cov txiv ho tua poj niam los ntau.
Mas nws tsis tsim nyog peb Hmoob yuav los ua tej yam
uas tsis raug ntsej raug muag li no,  ua li cas sawv daws
nyuam qhuav tau tuaj pom kev nyuag tseem tsawv li tej
me nyuam dev pib rua muag xwb siv ua tej yam liam liam
li no lawm......!
Yog tias sawv daws yuav cia ua li no tiag mas tom ntej no
ntshe peb Hmoob yuav lwj yuav liam tag lau...............!

Ua cas yuav hais li?  Luag cov neeg vam meej luag yeej muaj xeem tej
pojniam zoo nkauj los yeej tsis ua cas.  Qhov teebmeem mas yog yus cov
txivneej Hmoob lub siab me dhau lawm xwb.  Yus tus pojniam mus xeem
los yus twb nyob ntawd saib xwb ne.  Kuv xav mas tsis ua cas nod....
Twb tsis yog xeem tag ces txawm yuav coj mus las voos ua dog ua dig
nrog lwm tus txivneej.  Peb Hmoob yeej paub paub cai kawg lawm thiab.
Tej uas sib sib tua ntawd tsis yog xeem pojniam/txivneej zoo nkauj tag
es muaj sib tua na... yog lawv mus tham hluas nkauj hluas nraug es
thiaj muaj sib tua xwb.  Hais kom yog mas...hahaha...
Xeem los kuj yog ib qhov zoo thiab, kom qhia tau rau neeg ntiajteb
hais tias pojniam Hmoob yeej muaj cov zoo nkauj thiab no xwb.  Nej
hais puas yog?  Pojniam Hmoob, tus haib yeej tseem haib kawg thiab
od....  Kuv xav tias yog muaj tiag mas neeg yuav hab yam mus saib coob
tshaj li cov ntxhais mus xeem nawb!  Can't wait!

Hmoob St. Paul....aw,
Hais li Yawg Laus hais los yeej yog lawm thiab rau qhov peb hmoob
tseem muaj cov txiv neej khib-b poj niam coob heev ned.
Hais nyuab hwv ces lawv lub 35 xyoo reunion ntawd peb sawv daws nyias
muab nyias tus hnav kom zoo-oo coj tuaj rau sawv daws saib seb leej
twg tus tseem zoo-oo nkauj xwb los mas. Yog kuv tuaj no koj puas kam
los ntsib kuv kiag coj koj poj niam los ncig xyuas lub rooj kuv nyob
ib pliag maj? Yog koj ua tau li ntawd ces kuv mam coj kuv niag meb
thaub ncig ib yam li koj tiag......tsis thas-s mus nce saum sam thiaj
nawb......ncig li ntawd xwb ces sawv daws yeej pom tias leej twg tus
tseem haib-b thiab zoo-oo nkauj lawm nad. Ib qhov kuv xav tuaj lawv
lub Reunion no ces yog qhov tuaj sib saib seb leej twg laus li cas
lawm ntag od.......dhau li ces muaj tej tus tuaj saib qub kiav roj
saib zoo li cas lawm nawb.Thaum hluas mas leej twg los twb haib tshaj
plaws.......thaum laus no cov coob ces phem thiab txab tshaj plaws
tseem muaj qhov khoov pob,lov hniav ,zij ncaug,dawb hau,do hau,tawv
txoom,qaij hau,tsw ntxhiab,mus kev ua-ua ntsais.....etc......txawm li
cas los nyias yeej hus nyias kwv tse tas zog kom haib tshaj lwm leej
lwm tus nawb.
Kuv yeej tseem pom tus puav cov phooj ywg nkawv 2 niam txiv yeej tsis
laus kiag li 35 xyoo tseem zoo li qub tiag.

Tau kawg los mas npawg Phwvnyawm!  Tsis khib li os, peb tej no siab
loj-loj li, thiab peb yeej nkag tau xamkhoos kawg li lawm, yog koj xav
kom kuv tus mejthaub nrog koj mus lasvoos ib ob lwm los yeej tsis ua
cas, tsuav tsis txhob ntxhi-ntxhi rau nws pob ntseg xwb ces tau kawg
li nawb....hahahha.
Tuaj, kavtsij tuaj, kuv los kuv yeej hais tias kuv yuav mus koom
thiab.  Kuv mam sau kuv lub npe tiag tiag thiab lub npe hauv SCH no
rau hauv qab kuv lub npe ntawm daim name tag, yog koj nyeem tau ces
koj yeej paub tias kuv yog leejtwg xwb.
Koj paub, qhov xyoo no kuv xav mus koom kom tau twb yog vim tsaib no
kuv tsis tau mus koom es kuv ib niag npawg hais tias kuv niag qub kiav
roj thaum ub tuaj thiab, nws tseem cav nug nub txog kuv thiab.  Npawg
hais tias nws yeej laus me ntsis lawm ntag tabsis tseem zoo nkauj
thiab cev tseem zoo kawg.  Piv rau kuv tus ces twb tsis tshua npaum li
niag qub kiav roj ntawd lawm no tiag.  That's why kuv xav mus koom kom
tau vim hnov tias nkawd ob niamtxiv yuav rov tuaj koom dua thiab.
Thaum ub mas yog kuv tsis kam yuav nws vim muaj ntau ntau yam.  Tej
zaum nws yeej chim rau kuv los txog niaj hnub no thiab es thiaj li xav
tuaj "kuahn" kuv kom kuv khib khib nws no na!  Yog tseem haib haib li
npawg hais tiag mas tej zaum yuav tsis khib tab sis yuav khuv xim me
ntsis thiab.  Will see!  But, yes, definitely, come and I'll make sure
you get to dance a few round (solo) with my lovely wife.  It's on me!

Kuv saib mas yeej zoo lawm thiab, neb yuav ua li cas los tau tiamsis
ua tib zoo tsam neb ho lam sib hloov poj niam puag pw li suavdaws hnov
hnov los cais neb ho tau kev nyuaj siab xwb.

Cov Bawg,
Kev sib tw ua rau peb tau dabtsi ne..? Yog yus tus pojniam tau zeeg ib
puas tau nce qeb? Tam li kuv xav mas peb tsis tau txawj xawb tej yam
muaj muaj qabhau los ua thiab cob rau yus tej neeg xyaum li. Yog tias
sawvdaws xav ua tej no tiag yeejmeem hle tej khwb ntsej muag tawm kom
paub tias tus twg yog koj tus twg yog kuv uantej mam tawm tswvyim. Yus
tej neeg twb tsis muaj chaw cob cuab thiab dai siav, xav thov kom
sawvdaws sib pab nrhiav tswvyim los daws tso thiab cawm seb tomntej
puas muaj ib hnub Hmoob nrog luag muaj tug. Sawvdaws sib pab txhawb
Hmoob nawb.
X Z

Muaj ib tus phoojywg hais rau kuv li no. Muaj ib xyoos lawv muaj sib
tw ntxhais nkauj ntsuab. Ces lawv coj cov ntxhais thiab ib pab pojniam
Hmoob mus xauj tau ib co hotel rau lawv pw thiab tau mus xyaum ua seev
cev /training ua ntej yuav mus sib tw.  Ces cov yawg phob thaub uas
cav lub rooj sib tw ntawd txawm mus nrog lawv saib xyuas thiab. Raws
li hais mas lawv muab qee leej ntawm cov pojniam thiab cov ntrxhais
ntawd xyuas tau 2-3 hmos mas pov khawv kawg nkaus li no laiv.
Yus tus pojniam zoo tsi lam coj mus rau lwm tus train nawb cov yawg.
Tsaib no kuv mus pom lawv sibtw pem Fresno mas yog tib pab niag
poglaus tuaj tom tsev laus tuaj xwb as. Tsum os cov npawg.

Bawg tej ko tsis tsa pob zeb los yeej paub tias muaj roob ris nyob
hauv lawm kuv thiaj sau li los mas....
Hmoob tseem muaj dej num tseem ceeb ntau heev yauv tau ua es tseg tej
nyuag  xeem poj niam zoo nkauj os.

Kev sib tws no kuv xav mas yog cov ntxhais xwb pob
uas cas ho yuav kom yus coj yus poj niam mus thiab
yog lis ntawv peb txhob b cem m poj niam thiab laiv
vim peb qhias kev rau lawv taug nawb.Peb txhob mus
dais tuag thiab laiv. Peb cov txiv neej muaj npe phem
txau lawm los pov los tsis tau thiab mas yog txau
lawm thov kom suav daws qhias qhov zoo rau tej
poj niam xwb thaum kub txog luag toj ces yus uas
ntxoov tes ntsias yog kub txog yus ces hos yuav mus
dais tuag thiab nad puas yog mas.
nyob zoo.

Ua cas nej hais cuag li kuv yog tus cav na!  Kuv TSIS YOG tus cav na
lawv!  Kuv tsuas tuaj nug hais tias nej puas paub tias muaj no xwb,
vim kuv hnov li ntawd na.  Haub yau....peb Hmoob mas cov uas nyiam kom
muaj los coob tag npaum, cov tsis nyiam los coob tag npaum.  Tabsis
thaum luag cav kom muaj kiag lawm ces kawg sawvdaws sib tw mus saib
thiab xwb... nej hais puas yog?
Kuv mas, yog muaj mas yeej xav mus saib kom tau xwb nawb.  Tej no xwb
tsis ntshai dab tsi li os.  Ua cas nej yuav mus ntshai ua luaj na?
Ua cas pheej hais tias peb tsis muaj chaw cob cuab no es yog txhais li
cas?  Yuav ua li cas thiaj hais tau tias muaj chaw cob cuab lawm no?
Chaw cob cuab ces kuj yog yus muaj vaj muaj tsev, muaj pojniam tub se,
muaj noj muaj haus, muaj laj muaj kam xwb!  Sawvdaws twb muaj tej no
tag lawm es tseem yuav cob cuab li cas thiab?  Hais li muaj xwb ma....
Qhov uas DFK hais ntawd mas kuv xav tias lam hais lomzem txaus luag
xwb, tsis lam happen tau ib zaug.  Tus neeg ua hais rau DFK mloog
ntawd los nws kuj lam hais kom fasnim thiab xwb.  Ua li kuv hais
ntawd, hais li muaj xwb.
Yawg Laus, Hmoob cov dej num tseem ceeb ces tej no xwb los mas.  Cov
pabthas xabmaskhoos tej hauj lwm tseem ceeb ces ham tsis yog tej no
xwb las as.  Yog lawv tsis los cav tej no ham lais daib ces lawv yeej
tsis muaj dab tsi ua li tiag.
Lawv tsis cav los kuv mam nrhiav nyiaj los cav kiag.  Nrhiav tau nyiaj
mas kuv ua free pub rau sawvdaws tuaj saib xwb.  Leejtwg tus pojniam
xeem tau thib 1 txog thib 3 ces tau ib daig pib free mus Thaibteb.
Leejtwg puas kam ua sponsor?

Npawg Xyeejtsawg,
Koj puas pom meskas muaj xeem cov Mrs. ma?  Lawv muaj ho!  Kev xeem
pojniam zoo nkauj txawm siv ntaus nqi tau hais tias yog qhia lawv mus
ua phem lawm?  Oi....oi....txhob muab xav phem phem li ntawd ma!  Yog
sib twg hais tias leejtwg tus pojniam phem no mas thiaj li tsis zoo
pob.  Es twb xeem qhov zoo xwb ua cas ho yuav hais tias qhia lawv mus
ua phem?  Yog muaj tiag mas kuv xav tias tej zaum niam ntxawm
xyeejtsawg tseem yuav xav ua ib tug tuaj xeem thiab laiv.

Niag tsov tom Hmoob St. Paul....aw,
Kuv tsis yog hom neeg qiv luag tej poj niam mus las voos
nad.........yus las voos rau yus tus xwb txaus hwv lawm los
pob........yog pheej ua koj zaj qiv-v poj niam rau luag  tej ces 9
zaug10 zaus zoo los muaj ib zaug,ib tug siab yuav tsis ncaj rau yus
tej poj niam nad.Hmoob tseem tsis tau-au txog lub caij qiv-v poj niam
rau luag tej coj mus las voos li koj hais nawb.

hahahahah.... npawg Phwvnyawm..........ua cas yuav hais li na?  Sib
pauv ib ob zaug xwb nyaj yuav tsis ua luaj twg.  Kuv xav tias koj yuav
tsis yog hom neeg li koj hais ntawd thiab na... es yuav muaj lub siab
tsis ncaj rau luag tej pojniam.  Kuv paub tias koj lub siab yeej ncaj,
kuv thiaj kam qiv kuv pojniam rau koj coj mus las voos lwm puav.  Kuv
twb ntseeg tau koj, ua cas koj tseem ntseeg tsis tau koj lawm thiab?
Oi......oi.....oi.....  Koj mas fasnim dhau lawm nawb.

hahahahah.... npawg Phwvnyawm..........ua cas yuav hais li na?  Sib
pauv ib ob zaug xwb nyaj yuav tsis ua luaj twg.  Kuv xav tias koj yuav
tsis yog hom neeg li koj hais ntawd thiab na... es yuav muaj lub siab
tsis ncaj rau luag tej pojniam.  Kuv paub tias koj lub siab yeej ncaj,
kuv thiaj kam qiv kuv pojniam rau koj coj mus las voos lwm puav.  Kuv
twb ntseeg tau koj, ua cas koj tseem ntseeg tsis tau koj lawm thiab?
Oi......oi.....oi.....  Koj mas fasnim dhau lawm nawb.
Tus npawg hmoob st paul yog tias yus tus uas txiv mus thiab mas nws
thiaj mus yog yus tsis mus ces nws yeej tsis mus lis nawb kuv hais kuv
tus
xwb. lwm tus mas tej zaum luag tus txiv tsis mus los lawv yeej mus
lawv
lawm los tsis paub.nyob rau pem lub neej xau tas ntawv mas muaj cov
poj
ncaim coob heev lis tej zaum pheej mus uas uas la voos ces cov poj
niam
thiaj lis fav siab lawm ..
nyob zoo.

Hmoob St. Paul,
Kuv xav mas xa koj pojniam daim duab tuaj rau peb nrog koj xamkej tso
mam tso mus xeem pob yawg.  Txivneej Hmoob ses yog dev xwb ov.  Lawv
pom kiag tias zoo nkauj xwb ses lawv twb nyiag nrog tham hauv nruab
siab lawm nawb.  Lawv yeej xav ub xav no thiab yeej ntsia zom zawg
tias "niag tsovtom tswg pojniam yuav zoo nkauj ua luaj" ces lawv txawm
xav nrhiav xyuas koj ntag ho....heheeee  Yog pojniam zoo zoo heev no
txhob lam  tso mus tsam luag tau niam pojnstuab luag hloov siab li ib
co uas peb hnov hnov lawm laiv.  Cov niag pojniam no ses tsi zoo qhuas
qhuas lawv nawb.  Tsis qhuas los lawv tsi chim qhuas kiag ces lawv
txawm muaj siab rau lwm yam lawm ntag....they are some dangerous
creatures!!!!!
noogdlej

Txhob ntshai ma noogdlej, ntshai tus dab tsi?  Yog muaj neeg pom kuv
pojniam thiab xav tias ua cas nws yuav zoo nkauj ua luaj no los kuj
yog ib qho zoo xwb, hais tias luag nrog pom tias yus tau pojniam zoo
nkauj lawm tiag tiag no!  Yog luag ho xav hauv siab tias tau nrog nws
sib hlub lawm los tsis ua cas, ntawd twb yog lawv ntshaw ntshaw kom
lawv tau ib yam li yus tau es ua npau suav toog nrog nws pw xwb, twb
tsis tau kiag lub cev tiag tiag ne.  Yus tus yus hlub hlub ces nws
yeej tsis pauv siab ntawm yus mus li.  Lawv cov niag uas pauv pauv
siab vim lawv yeej tsis hlub thiab tsis pab, tsis support li ne!  Yog
kuv yog pojniam los kuv ham tsis mus nrhiav tus kom hlub hlub kuv
thiab xwb las as.  Pojniam tsis yog cov danger nawb.  Cov danger tiag
tiag ces yog txivneej nawb npawg!  Xav pom kuv tus mebthaub tiag tiag
no, tos kom muaj sib xeem tso nawb, ua cas los nws yeej yuav mus xeem
xwb.  Nej yeej yuav pom xwb.  Kuv niag mebthaub yeej tseem zoo nkauj
kawg thiab hos, tsis yog khav nawb.