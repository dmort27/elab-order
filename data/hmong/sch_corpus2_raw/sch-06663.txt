Cov npojyaig,kwvluag hlob Hmoob:
Ua cas es nej nim sib ntxhi pes chiv txog txoj kev daws tso lub
tebchaws rau ub rau no. Sawv daws mas nim nyias tsa nyias pawg, koj
tsi kam koom nrog kuv, kuv los nim tsi kam koom nrog koj. Pawg twg los
nim khav tias nws pawg thiaj muab tau txoj hauv kev thiab thiaj tau
txais kev txhawb nqa ntawm lub teb chaws ub lub teb chaws no. Muaj tej
pawg uas niaj hnub mus ua nkais thabxub tim ciam teb es muaj tus hais
tias, nej nim ua npaud no sim mus kom nej taw tes rau peb saib seb, no
xwb mas nim khav txiv ntxiag coj leej puav nyuag peeb zeej los tub
txib tub khai uas yus muaj mus thab plaub, tua Nplog. Thaum kawg luag
caum ces qiv kauv txhais rau txhua lub hav zoov.
Raws li kuv mloog thiab soj ntsuam xyuas mas tau yuav laug peb caug
xyoo los no yeej tsi tau muaj ib tus tseemfwv ntawm ib lug tebchaws
loj twg ua txha nqaj qaum rau pawg twg hlo li. Tej nyuag uas luag tso
tus puav neeg tuaj soj yus ntawd ces tsuas yog nrhiav kev daws lawv
tej teeb meem uas khuam ncuv rau hauv lub teb chaws Nplog xwb. Ua ke
ntawd luag yeej soj ntsoov saib cov pawg kubxaj puas muaj human right
policy. Luag tuaj tiv tas yus ib nyuag ntu, yus ua tsi tau num dab tsi
rau luag thiab luag pom tias yus yeej tsi muaj respect rau human right
issues hlo ces luag nkaum tes twjywm lawm. Kuv tsis to taub tias ua
cas cov thawj coj ntawd ho tsi ras txog hlo li.
Nej ib txhia nim tuaj seev los khav tias yuav muaj teb muaj chaw xwb
xwb rau hauv no. Ua cas kuv ho xav tsi tawm tias ua cas thiaj yuav
muaj taus? Yus tus tseem fwv (ib yam li Miskas) twb nrog luag ua
phoojywg puag thaum luag swb rog 1975 los txog lub zij ceeb no es
pheej hais tias yuav mus tua los tsuj tseem fwv NPlog liab. I don't
get it.
Ua cas sawv daws ho tsi xyaum ua raws li cov teb chaws Eastern Europes
thiab Soviet Unions. Luag twb ua successful los lawm es ua cas peb ho
tsi xyaum los sim li ntawd thiab saib puas muaj progress dab tsi?
Ntawm kuv tus kheej mas kuv xav tias if there is a change it must be
from within not from without. Peb cov neeg hauv lub teb chaws Lostsuas
tseem poob qab ntau yam heev mas txawm leej twg mus ua tus coj los
ntshai yuav txawv tsi ntau tus qub. Kuv yeej tsi ntshaw mus ua nom los
ua npom nyob hauv lub teb chaws ntawd hlo. Yog yuav pab lawv kom lawv
muaj txuj thiab txawj khwv noj khwv haus mas kuv kuj nyiam pab.
Thov ho faib nej cov tswvyim los kev pom rau kuv thiab saib kuv puas
to taub li nej pom.
Ua tsaug,
Moobsib

Moobsib,
Yawm Fajkhaum tsi yog nav kas moos. Ho tsi yog nav kubxaj thiab.
Tabsis yawg Fajkhaum nyiam taug saib sawv daws tej haujlwm kubxaj mus
txog twg. Fajkhaum xav kawm saib peb hmoob tej classify information
network mus tau deb npaum twg thiab Hmoob lub siab ntev npaum twg.
Muaj tej zaum Fajkhaum tshum ub tshum no nej twb tu siab tias Fajkhaum
yog Nplogliab.. Kev ua kas moos yuav tsum yog yus txawj ntes/tuav xov
xwm kom ncav lub caiv lub nyoog.
Raws li Fajkhaum pom mas peb Hmoob kubxaj qhov information network no
mas tseem qeeb heev. Muaj tej yam luag twb ua dhau kaum tawm lwm yus
twb tsi paub thiab ntes tsi tau. Muaj qee pab luag twb paim tsib rau
los twb tseem tsi paub.
Fajkhaum pom tau tias peb tseem poob qab ntau yam xws li:
1. Tu ncua kev sib koom teg/koom siab. Tseem muaj qhov khib siab tsi
xav sib koom.
2. Tu ncua phab nyiaj txiag . Yuav ua kas moos tseem mus sau pej xeem
nyiaj ces xov twb ncha lawm deb.
3. Txawj tsi tau txaus. Ua li koj hais, ua kas moos es tseem yuav tos
lub teb chaws ub teb chaws no pab mas thiaj yuav mam yuav ua tau. Yog
peb tos luag pab xwb no peb yuav tos txog hnub twg? Kev ua kas moos
yog leadership skills. Yus tsim mas thiaj muaj.
Kev ua kas moos tsi hais yuav ua phab twg tuaj. Yuav ua sab hauv los
sab nraum tuaj nws tsi tseem ceeb. Qhov tseem ceeb yog yus puas txawj
txaus? Lub niag teb chaws nplog loj loj li tsi txhob cia rau yus ib
leeg kav. Yog yus ib leeg kav xwb kuj yuav tsi nyab xeeb thiab muaj
qab hau pes tsawg. Yuav tsum cia sawv daws kav thiab txoj kev thiaj
dav me ntsis.
Kuv pom mas ho yuav tsi yog ua sab hauv tuaj xwb thiaj tau. Yuav tsum
yog ob tog sab hauv/sab nraum sib koom tes uake mas thiaj ua tau. Cov
nyob sab hauv twb kawg txuj thiaj yuav tau cov sab nraum los pab.
Tabsis cov nyob sab nraum ho tsi txhob khav txiv ntxhias tias lawv
thiaj yog tus ua tau. Ob pab yuav tau sib compromise uake.
Moobsib, lub niag tebchaws Nplog txom txom nyem li. Tej neeg business
li koj ces yog mus pab thiab mus saib xwb yuav mus nyob tsi tau. Nej
cov restaurant generate ib xyoos twg tsheej qas plhom nyiaj rau nej.
Nej yuav ntshaw mus nyob lub niag tebchaws ntawd ua dab tsi. Ntshe yog
ho xav mus xyuas tu me mis o wv xwb laud.
Fajkhaum