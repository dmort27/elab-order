(3).Raws li nej sawv daws yeej paub lawm hais tias txij thaum luag
tshaj tawm txog kev qhib txais tos peb cov kwvtij hmoob tim Wat
Thamkrabok tuaj rau America teb, peb hmoob tsis hais nyob rau nplog
teb los yog Thaib teb ua lub neej tsis kajsiab vim yog sawv daws tsis
paub qhov tseeb yog qhov twg tiag.
(4).Thaum lub 12hli xyoo 2003, the State Department twb hais meej meej
rau luag tsab cai hais tias, zaum no luag tsuas mus xamphaj 15,000 tus
hmoob uas twb muaj npe nyob rau tsoom fwv thaib daim database lawm
xwb. Tsis tas li ntawd, thaum lub 2hli 26, 2004, the State Department
caw peb mus koom lub rooj sablaj hais txog cov Hmong tawg rog yuav tau
tuaj tebchaws no thiab qhia txog the US policy mus rau lub tebchaws
nplog rau peb. Luag hais meej meej lawm hais tias, zaum no yog zaum
kawg uas America tos cov hmoob tawg rog tim thaib teb tuaj. Yog
leejtwg tsis tuaj zaum no, nws yuav tsis muaj feem tau tuaj ntxiv
lawm.
(5).Ua ntej luag yuav tos peb cov hmoob tim Thaib teb tuaj zaum no,
tsis yog luag nyuam qhuav txiav txim siab los sau tsab cai no xwb.
Tsoom Fwv Thaib thiab America twb yeej sibtham los lawm tau ntau xyoo,
vim luag pom hais tias yog cia lub Wat Thamkrabok ntawd nyob, ntshe
cov teebmeem tim Thaib teb thaib nplog teb yuav daws tsis tas. Luag
thiaj thov kom America pab tos ib co hmoob tuaj, es luag thiajzoo kaw
lub Wat Thamkrabok xwb. Nws tsis yog hais tias luag qhib kev tos cov
hmoob tawg rog tuaj khuam tim Thaib Teb li sawv daws xav.
(6).Ua ntej America yuav tos cov hmoob tuaj zaum no, luag siv lub
sijhawm thiab ntau tus neeg, ntau lub agencies los sib hais,  txoj kev
thiaj mam qhib li no. Thaum luag twb sau tau tsab cai zoo zoo lawm,
luag mam tshaj tawm rau sawv daws. Yog peb tsis paub qhov tseeb ces
peb yuav lam tau lam hais, ua rau peb cov hmoob yuam kev.
(7).thaum kuv tshaj tawm kom nej xa npe tuaj, peb yuav mus nrog the
State department sibtham hais txog cov hmoob tim Wat Thamkrabok tsis
yog peb lam tau lam ua. Kuv yeej hu xov tooj tuaj nug sawv daws tag
thiab mus rnog the State Department sibtham tag, kuv paub haist ias
yog sawv daws koom tes sibpab tiag, txoj hau kev yuav tsum qhib xwb.
Kuv thiaj siv tag nrog kuv lub dagzog los nrog nej koomtes.Tom qab no,
peb xav hais tias peb yuav mus hais ntxiv kom luag qhib kev tos cov
nyob sab nraud tuaj thiab, tabsi kuv nrog the State department tham
ntau zaus, kuv pom hais tias txoj kev twb kaw lawm. Txawm peb ua los,
tsuas nkim sijhawm, nyiaj txiag thiab dagzog xwb. Kuv thiaj cheem kom
nej cov txheeb ze txhob khiav los rua hauv Wat Thamkrabok thiab txhob
khiav nplog teb tuaj. Cia peb mam nrhiav lwm txoj hau kev mus pab
lawv.
(8).Hais txog txoj cai nyob rau tom UNHCR txais tos cov neeg tawg rog.
Kuv xav kom peb cov hmoob xyuas kom meej thiab kom paub luag txoj cai
zoo. Luag yeej hais tias txoj cai tiv thaiv txhua tus neeg tawg rog
tiag, tabsi nws tsis yog yuav tiv thaiv txhua tus neeg ua mus sau npe
rau tom UN.
(9).Raw li txoj cai, The UN tsis muaj cai yuav txwv tsis pub ib tug
neeg twg uas nws hais tias nws yog neeg tawg rog no kom txhob mus sau
npe. Txhua tus yeej muaj cai mus sau npe ua neeg tawg rog, tabsi thaum
luag hu mus xamphaj, luag mam txiav txim saib tus neegntawd puas yog
neeg tawg rog tiag.
(10).Thaum lub 7hli 16, tas los no, the UNHCR nyob Bangkok tau sau ib
tsab cai los txwv tsis pub cov hmoob nplog tuaj mus sau npe ua neeg
tawg rog lawm. Cov hmoob los sau npe zaum no muaj  ntau txhiab tus ua
rau tsoom fwv Thaib pom hais tias lawv yog ib cov neeg khiav tom Wat
Thamkrabok los xwb. Tamsim no peb cov kwvtij hmoob ua twb mus sau npe
tau rau tom UNHCR tas lawm los yeej tsis muaj feem tau rov mus xamphaj
raws li teem tseg.
(11).Tau ob peb hli los no,  peb cov kwvtij hmoob raug kev txom nyem
thiab nyuaj siab heev nyob rau Thaib teb. Tamsim no mus, tseem yuav
muaj kev nyuaj siab ntau tshaj, yog peb tsis nrog daws lawv cov
teebmeem.
12.Lub 6hli 21, 2004, kuv nrog the State Department tham txog cov
teebmeem no, thiab xav paub hais tias txoj hau kevqhib tos cov hmoob
khiav los no muaj ntau npaum li cas. Luag hais tias, the US State
Department lub luag haujlwm yog txais tos 15,000 tus hmoob muaj pe
nyob hauv Wat Xwb. Dua li ntawd, yog the UN lub luag haujlwm.  Qhov
yuav muaj dua ib txoj kev tos hmoob tuaj ntxiv ces tsis muaj tseeb.
Qhov ntxiv npe thiab muaj chaw xamphaj rau qhov ub qhov no los tsis
muaj.
14.Thaum lub 7hli 22, 2004 kuv nrog the State Department tham dua
ibzaug ntxiv, vim hmoob hu tuaj coob ua rau kuv txhawj txog lawv heev.
The State Department hais tias, luag tsis tau hais tias muaj ib txoj
kev yuav qhib tos hmoob tuaj ntxiv. Qhov no qhia meej meej hais tias,
txawm peb cov kwvtij hmoob yuav los nyob rau Thaib teb tos los, lawv
tsis muaj feem tau tuaj raws sawv daws xav nawb.
15. Kom peb paub meej hais tias, ua ntej luag yuav txais ib co neeg
tuaj tebchaws no, UN yuav tsum lees paub hais tias lawv yog neeg tawg
rog. Tamsim no, luag twb tsis lees hais tias peb cov hmoob tim thaib
teb yog neeg tawg rog, ua cas peb thiaj muaj kev cia sia hais tias
yuav muaj neeg muaj peevxwm hais kom luag qhib txoj hau kev rau peb.
17.Hais txog cov khiav nplog teb los, the State Department hais tias
luag yeej paub zoo txog qhov issue ntawd lawm. Nws yog ib yam
international issue. Tamsim no, yog peb cov hmoob leejtwg hais tias
nws yog Kubxaj los yog cov tawm tsam ib lub legitimate Government, ces
tus ntawd yuav tsis muaj feem tuaj rau tebchaws America no.
NkaujNyiag

Txojkev tawm ntawd muaj ntau txoj tabsis:
1. Peb rov nug peb tias peb puas yog Hmoob? Puas yog peb lam tuav lub
npe Hmoob xwb? Yog peb muaj txog li 10 tus, 100 tus, los 200 tus Hmoob
lawm, peb yeej pab tau peb cov Hmoob no.
2. Hmoob puas tau thooj siab koom ntsws? Peb sawv daws tseem puavleej
coj VP doctrine " kuv pab me txiv tub ua xwb mas thiaj kam". Sib tham
tawm suab rooj sab laj pom zoo tas los yus rov sib rhuav yus tas. Kuv
tso siab rau kuv tus tub thiab pab kwvtij xwb es yuav ua cas tau
tebchaws nyob?
3. Peb twb tsi muaj ib tus neeg ncaj nyob nruab nrab ntawm peb haiv
Hmoob li. Sau tau nyiaj npaum twg yus pab txiv tub muab faib noj tas
xwb. Yuav ua cas pab tau Hmoob? Leej twg muaj different ideas xwb
tseem xa neeg mus muab thais poj tseg.
4. Cov hluas tamsim no hav yam coj lub tswv yim ntsu pluav tshauv.
Hais lus mas xa ua pluav tshauv ncho pa lug, tabsis twb tsi niam muaj
action li. Muaj li 1-2 tus ua ua khaub hnab sib tas ces tso tes plau
tsi rov saib qab kiag li lawm.
Hnub twg nej nrhiav tau 10 tus "Hmoob hlub Hmoob" ces tuaj tshaj tawm
hauv no peb mam tuaj join nej.
Txaijnrob

Txaijnrob,
Txawm peb yog Hmoob thiab tsis yog los yeej tsis tseem ceeb yog peb
tsis paub play nrog the current political situation ua yuav txhimkho
tau Hmong lub neej.  Qhov problem Hmoob muaj yog vim Hmoob pheej pw
tos kom muaj 10 tus "Hmoob hlub Hmoob" los mus caw Hmoob es Hmoob mam
li nkag tuaj xwb.
Txais

Ok, Nkaujnyiag koj cov lus tshab xo meej kawg lawm. Txhais tau tias
tej lus vp cov neeg niaj hnub tham ua zog koog txog tias dr. rock yuav
muaj peev xwm qhib tau txoj hau kev rau hmoob nplog tuaj rau US no, no
ces yog lam dag ntxias xwb yom. Kuv los yeej xav twj ywm tias State
Dept. yuav tsis lam ruam npaum ntawd thiab. Tej xwm txheej no luag
yeej paub ua ntej tag lawm, luag yuav tsism lam ua hauj lwm qab rooj
li ib cov Hmoob. Ua no koj puas paub txog tias cov Hmoob coob coob
khiav nplog teb los tshwm rau Thailand ne yuav muaj lub qhov tshwm li
cas rau lawv ntxiv? Kuv imagine hais tias ntshai nplog los nplog yuav
tsis kam txais lawv rov qab mus nyob nplog daim av lawm hos Thai los
ntshai Thai yuav tsis kam yuav lawv thiab no laiv. Muaj coob tus ua
ntej thaum lawv yauv khiav tuaj lawv twb muab lawv tej liaj teb, vaj
tsev muag pheej pheej yig pov tseg tag lawm yog no lawv yuav ua li
cas, tab sis qhov no yog personal teb meem xwb qhov loj yog qhov tias
nplog puas kam txais lawv rov qab mus tsuj nplog daim av lawm? Yog
tias nplog los tsis kam, Thai los tsis kam thiab no yuav ua li cas no
mas?

***@yahoo.com (XejThim) wrote in message news:<***@posting.google.com>...
Xejthim,
Kuv hais tam qhov kuv paub xwb. Tsis txhob muab kuv cov lus mus hais
tshuam lwm tus lubluag haujlwm. Yog koj xav paub hais tias Dr. Pobzeb
lawv ua tau li cas, please verify nrog lawv. Kuv tsuas muaj
responsibility rau cov lus kuv hais xwb. Leejtwg tsis ntseeg, tsis
txaus siab los ho hu tuaj nrog kuv tham.
Tamsim no, kuv xav paub hais tias hmoob xav tau dabtsi tiag. Yog lawv
xav hais tias qhov lawv khiav tuajrau Thaib teb, yog xav tuaj America
teb no xwb no ces, txoj kev tws lawm.
Yog lawv xav hais tias, vim yog lawv nyob tsis tau lub tebchaws nplog
rau qhov nplog liab tsim txom lawv heev. Provide evidence ces yuav
muaj txoj kev tshwm thiab. Yog tsis muaj evidence dabtsi li ces, kawg
thim rov qab es mus ua ib co pejxeem zoo. Yog luag tseem tsis hlub
thiab ces hais rau koom haum ntiaj teb.
Tabsi nplog LPDR yuav ua tsis tau li ntawd rau lawv. Lawv yog pejxee
nplog tiag tiag es, ua cas thiaj yuav rau txim li ntawd. yog hais tias
lawv khiav tuaj vim yog raug lwm tus dag hais tias yuav tua mus
America tebxwb, ntsoom fwv plog liab twb tsis kam yuav lawm, qhov no
txhais tau hais tias, nplog yeej pheem, yeej tsis hlub hmoob tiag,
hmoob thiaj nrhiav kev khiav. Yog nplogtsi kam yuav cov hmoob ntawd
rov qab, nplog tseem yuav txhaum thiab ho.
Tsist xhob ntxawj, yog nplog yuav ua ib lub tebchaws zoo hlub tau
pejxeem tiag, nplog yeej yuav txais lawv rov qab, vim lawv yog neeg
nplog tiag tiag.
Yog nplog tsis kam txais, nws yog nej cov tub txawj ntse ntawm koj lub
luag haujlwm yuav tau mus thov mus pe kom tsoom fwv nplog zam txim rau
nej cov neeg tsis paub tab.
Nkaujnyiag

Tus neeg nws tsi pom tias nws yog hmoob, nws yeej tsi tshua thiab hlub
txog nws haiv neeg. Tshuav nws pab txiv tub lub tubyees puv lawm xwb
ces yeej tsi xav txog lwm tus.
Tus neeg uas nws yog tus Hmoob nationalist, nws hlub txog nws haiv.
Nws noj tas qhov ntau los nws yeej tseg tau ib feem me me pub rau lwm
tus.
Txais, koj hais mas yooj yim heev. Tabsis tus ua mas txog siav kawg.
Luag hais tias ib txhais tes tsi npaum 10 txhais npab. Tos Hmoob ua
dab tsi tsi sawv los Hmoob yeej tsi muaj txog 10 tus Hmoob hlub Hmoob
tiag tiag li. Los nej pom muaj coob tshaj ntawd lawm thiab?
Txaijnrob

Hahaha!!! Nkaujnyiag, koj kuj los tsis kam kom lwm tus xav tias koj
yog ib tug txuam yuaj rau Dr. Rock lawv qhaj naj teg dej num qab rooj
kiag thiab laiv yom.
Zoo kawg, mam li tsis muab koj piv piv rau lawv lawm vim koj yeej muaj
koj ib pab lawm tiag.
Hais txog qhov no ces tsis tag nug li koj yeej paub qhov answer lawm.
Yog in case koj tsis tau paub no ces cia kuv hais li no ntxiv: Cov
Hmoob khiav los rau Thaibteb xyuam coob yog cov thaum ub (at the end
of Vietnam War)nyob npab nauj es luag khiav tag lawm los lawv tsis kam
khiav vim tias lawv tseem khuv xim lawv tej liaj teb, vaj tsev thiab
nyuj twm es lawv thiaj li tsis kam tuaj. Cov no niaj hnub niam no lawv
txom nyem tshaj lwm pab lwm pawg vim tias lawv tsis muaj cov neeg tuaj
nyob tim US no li luag cov neeg nyob ze nroog es hos muaj tus puav kwv
tij tuaj dhau rau tim US no lawm. Ziag no lawv thiaj li xav tias lub
opportunity qhib lawm yog no lawv yuav tsum peem tsis txhob pub lub
opportunity slips by li cov laus yav thaum ub. Yog li ntawd, lo lus
teb koj ces COV HMOOB KHIAV LOS RAU THAIBTEB TSIS YOG TIAS NPLOG TSIS
HLUB LAWV LOS SIS LAWV RAUG TSIM TXOM LOS NTAWM TSOOM FWV NPLOG, TAB
SIS YOG XAV NRIAV KEV KHIAV TAWM TUAJ RAU TEB CHAWS ASMELISKAS KOM TAU
ZOO XWB. Xuam coob ntawm cov Hmoob no yog cov nyob rau sab lav 20 xwb.
Thaum lawv yuav nriav reasons kom tau tuaj US no ces yuav tsum hais ub
hais no tuaj kom muaj reason txaus. Txawm li ntawd los kuv tsis xav
tias yuav muaj evidence vim kev dag yeej muab coj los ua qhov tseeb.
Yog thaum yus tus me nyuam ntxheev siab los sis yus tus pojniam cia li
khiav mus ua nkauj fav caum lwm tus txiv vim nws pom luag haib tshaj
yus lawm no kuv xav tias ntshai yus yuav tsis muaj lub siab hlub pes
tsawg lawm thiab no laiv. Cov Hmoob no los tib yam nkaus,yog lawv
prove tau tias lawv yeej yog neeg nplog ces tej zaum nplog kuj tseem
yuav rov qab txais lawv thiab tab sis lawv yuav yog cov nom tswv nplog
watch very close vim tias lawv tau khiav tawm ib zaug lawm. Tej kev
lawv ua no, lawv tsuas yog rov qab loob teb meem rau lawv tus kheej
xwb.
Ntseeg tias twb muaj nej ob peb phav siv zog mus pab Hmoob lawm yuav
tsum daws tau tej teeb meem no xwb.

cov neeg ruam neeg siab phem ces zoo li xejthim, chengxiong lawv cov
ntsej muag ruam no. ib qho ob qho los rov muab yus cov hmoob rhuav
thiab hais tias yus cov hmoob yog cov phem xwb.
ib qho uas tam sim no meskas tsis kam txais tos cov hmoob no lawm yog
vim cov Hmong pro-communist mus hais rau meskas liam hais tias yog dr.
pob zeb thiab vp nkawv mus dag kom lawv khiav los xwb es txhob tos
lawv tuaj lawm no. lawv cov pro-communist no tsis tseem hais tias kom
meskas muab pob zeb thiab vp txhom thiab no tab sis lawv tsis muaj
evidence txhom nkawv xwb.
hais mus rau nej cov neeg nyob tim nplog hais tias tos lawv tsis tau
tuaj los yog cov hmoob pro-communist tsis pub lawv tuaj thiab hais kom
meskas txhob tos lawv tuaj lawm no. Yog thaum twg lawv pom cov hmoob
pro-communist no los txog tim nplog lawv xav muab tsuj los kav tsij
tsuj ntag no nawb.
amen