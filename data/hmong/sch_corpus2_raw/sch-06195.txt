Cov phooj ywg SCH,
Ntxim li muaj coob leej ntau tus kuj xav paub, xav kawm thiab xav
tshawb fawb txog peb Hmoob lub Paj Ntaub Dab Tshos seb nws ho zais tau
dab tsis cia. Kuv yuav ntxiv ob peb sob lus nug thiab tswv yim rau nej
cov tub/ntxhais tshawb fawb coj mus tshawb ntxiv. Tsis tag li ntawd,
yog nej leej twg xav tau li cas thiab ho muaj tswv yim dab tsi los ho
hais ntxiv rau.
Yog vim li cas peb ho hu lub paj ntaub dab tshos no ua "dab tshos"?
Yog vim li cas peb ho muab tis rau ntawm lub caj dab tsho?
Yog vim li cas peb ho hu lub caj dab ua "caj dab"?
Yog vim li cas ib txhiab Hmoob ho muab tig sab zoo nkauj tuaj sab hauv?
Yog vim li cas cov paj ntaub dab tshos no ho suav ua txwm thiab ntsau?
Yog vim li cas peb Hmoob ho ua nyuj dab los sis npua dab ua txim (txwm)
thiab ntsau yog nkaus li paj ntaub?
Yog vim li cas peb thiaj li yuav tsum muab tsoos laus rau peb tus
ntxhais uas tab tom mus ua nyab?
Yog vim li cas tus muam phauj ho yog tus uas hais lus muaj kuab tshaj
nyob rau kev yuav hloov kev cai dab qhuas?
Yog vim li cas thaum yus tsev neeg poob dab qhuas tag lawm ces yuav
tsum tau mus thawj tus muam phauj qhia los sis tsawm?
Puas yog vim nws yog tus uas tseem khaws tau lub tsho laus uas muaj
daim ntaub ntawv qhia txog yus ces dab?
Yog vim li cas peb ho hais tias ua dab, coj dab?
Yog vim li cas peb ho sij nug hais tias nej cuab kwv tij yog caj dab
twg? ces dab twg?
Yog vim li cas peb ho muaj lo lus hais tias caj dab ces ncau?
Yog muab ua tib zoo xav thiab nug yus tus kheej cov sob lus nug saum
toj no mas zoo li Hmoob lub paj ntaub dab tshos no yog ib daig ntaub
uas cim thiab khaws peb kev cai dab qhuas tseg xwb. Ntxim li tsis yog
zais peb Hmoob li ntaub ntawv tseg. Tab sis tej zaum nws kuj yog ib
daig ntawv sau zais txog peb caj dab ces ncaus los sis kev cai dab
qhuas los kuj muaj. Yog li ntawd peb cov tub/ntxhais tshawb fawb yeej
meem tshawb ntxiv mus.
Nej ho xav li cas xwb,
HL

Tsi yog khaws Hmoob dab qhuas, tsi yog khaws Hmoob ntawv, tabsis yog
khaws Hmoob daim chij txij thaum Hmoob poob huab tais los txog hniaj
hnub nim no.
Fajkhaum