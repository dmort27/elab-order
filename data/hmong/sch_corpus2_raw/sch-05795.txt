Cov npawg:
Nej xav li cas rau cov niamtxiv Hmoob uas niaj hnub coj lawm daim tshev
welfare mus Casino?

Doua,
Cov twb tuaj nyob ntev-v lawm mas tseem xam hais
tias nyaj yuav dim tes mus ua si pliag puav thiab.
Tab sis cov nyuam qhuav tuaj txog nyob twb tsis tau
tswm twb xyaum nrog luag mus casino lawm thiab es
yuav ua cas thiaj raws cuag luag lwm tus maj?
Cov russians tuaj tom qab 1991 tab sis tam sim no lawv
muaj nyiaj heev lawm, yog vim li cas? Pos yog mus khwv
tau tom casino los?
TseemYeej.

Ib co niamtxiv kob huam no yuav ua rau lawm co me nyuam liam tib yam
nkaus.

Russians txawv peb hmoob ntau heev.  lawv xav tias lawv ntshaw tuaj
nyob melikas teb, hos peb hmoob xav tias melikas tshuav peb hmoob nqi
es peb yuav tuaj nyob rau lawv yug.  tau daim check welfare ces twb yog
melikas them nqi tuaj lawm kuj coj mus rau yus cov khab siv no xwb.
csy

csy,
Aub yauj e...Koj hais yog dhau hwv lawm os. Cov kwv tij hmoob no niaj
hnub tuaj tos luv npav ntawm kuv qhov parking lot. Thaum twg kuv nug
ces lawv yeej teb kuv li koj hais ko xwb tiag.Hos yog kuv nug hais tias
leej twg zov me nyuam no mas lawv teb tias:-" Ab yaj...nyias muaj nyias
neej lawm, nyias mam zov nyias las mas".
TseemYeej.-

Yog, yog, koj hais yog lawm. Luag lwm haiv neeg mas ntshaw tuaj
tebchaws Asmesliska thiab xav pom teb chaws Asmeliskas tshaj li cov xav
pom ceeb tsheej ntuj yog li ntawd tus twg tau tuaj US no lawm lawv
thiaj li rau rau siab ua lawv lub neej kom vam meej li lawv lub siab
xav. Tiam sis Hmoob li, ib cov lawv twb tsis xav tuaj kiag cas pees
tuaj txhaum lawm xwb. Coob leej tseem chim rau Asmesliskas heev tias
yog tim lawv tuaj ntxias ntxias Hmoob es Hmoob thiaj li tau tuaj nyob
lawv lub teb chaws. Tus puav tseem cav muaj cai kawg, hnav ris tsho
thab ham general, coj hnub qub daj rhuv mus npuaj cov pog case worker
tim tsev welfare rooj tog ua rau ntaub ntawv ya puv niab qhov txhia
chaw tias tsis paub tias lawv no yog nom general los cas es tseem yuav
txiav lawv nyiaj thiab. Yog thaum zoo li no lawm es yuav ua li cas paub
khwv ua kom lub neej vam meej mas. Yus twb yog neeg poob teb poob chaw
tuaj qiv luag vaj tse, teb chaws nyob xwb los tseem muaj xiv ua luaj.

Tsoom kwvtij sawvdaws,
Taj twg peb Hmoob tseem tsis tau ras hais tias peb muaj zoo Hmoo es
thiaj tau tuaj rau lub teb chaw Asmesliskas no ces peb yeej tsis pom
qhov zoo ntawm lub teb chaw no li.
Peb hnov qab txog qhov peb peem ntuj peem teb kom dim lub qhov tuag.
Thaum peb dim lawm ces ho nrhiav dhawv rov qab mus rau lub qhov ntawm
kom haum.
Kuv hais rau tsoom hluas uas lawv tau kom kuv mus muab me ntsis lus.
Kuv hais rau lawv hais tias kom lawv txog ntawm qhov lawv tuaj rau lub
teb chaws no thiab qhov lawv tau yug rau hauv lub teb chaw no.
Kuv hais tias nej cov uas tau yug rau lub teb chaw no mas kom nej nco
ntsoov hais tias nej muaj hmoo heev li.  Hos nej cov uas tuaj rau lub
teb chaw no mas kom nej nco ntsoov hais nej mas tseem muaj hmoo tshaj
lawm thiab vim rau qhov nej tau tuaj thiab yug rau lub teb chaw muaj
txhua yam rau nej lub neej.  Tus tib neeg tub/ntxhais nkeeg mas thiaj
txom nyem xwb.  Tus xav tau lub neej zoo ua, yeej yuav tau xwb vim peb
lub neej yog tsim los ntawm peb lub siab lub plawv kam ua.
Cov uas nyuam qhuav tuaj txog es twb nyiam nrog luag mus Casino lawm
ces cov no yeej tsuas lam lub cev tuaj txog xwb lub siab tsis tau txog.
Lawv tseem xav tau txoj kev txom nyem li qub.  Cov no tsis tsim nyog
tuaj lawm.  Lawv tuaj txog los yeej tsis pauv lawv lub neej pes tsawg
ntxiv.
Kuv nyob rau hauv MN no nyuam qhuav mus noj mov ib zaug txog nram
Casino xwb.  Tiam sis qhov no ua rau kuv txaj qhov muag kawg nkaus li.
Txij thaum ntawd los ces yeej tsis mus ntxiv li lawm.  Twb tau muaj 10
xyoo no tsis xauj kiag li.
Thov kom ib tsoom sawv daws uas nyob rau lub teb chaw no, yog peb tsis
ua lub neej kom zoo rau peb los ua kom zoo rau cov tsis tau tuaj.  Ua
neej nyob ntiaj teb tsuas xav tuaj rau teb chaw no xwb es yog vim li
cas peb twb nyob rau hauv lawm es peb hos yuav cia li muab lub sij hawm
zoo no tsog mus yam dej ntws tsis rov.
Xyuas meej rau kuv thiab tham ntau zog lawm.
TxawjvamYias