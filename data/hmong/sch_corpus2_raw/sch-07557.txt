Neohmong,
Zaum no tsis yog nyuj Hmoob sib nraus ua sis laug hnub laug hmo rau peb
saib li hauv SCH no lawm xwb nawb. Yuav pom ib co ntsej muag dub mas
saib zaum no lauv....kuv saib txhua tus cov tau nom generals, colonels,
governors thiab mayors mas yuav hle ris tag tus tsis kam lees tuav lawv
teg dej num lawm tiam sis kom nco ntsoov tias txawm lawv hle ris los
yeej tsis dim lub me voj hluas uas luag tus laus muab soo tau caj dab
tseg lawm es tsis tau zawm xwb no nawb.Yam tsis yog yus li es pheej mus
dag noj dag haus ces txog thaum kawg yuav tsum daig caj dab ntuav tawm
rov los xwb xwb.....tiam niam no mas noj tag txawm npam kiag ntag ov,
tsis yooj yim li yav thaum ub lawm nawb mog. Yav ntuj qub qab mas niam
txiv khuj noj khuj haus mas mus npam rau tub rau kiv rau xeeb luj xeeb
lam tiam sis ziag no lub ntuj nyob ze ze lawm, leej twg ua ces nws
txawm pom kiag ntawm qhov muag ntag hos. Zaum no nej Neohom hos yuav
chim rau leej twg mas? Chim rau Hmoob los chim rau Meskas?

Lawv yuav chim heev rau nej cov traitors ko ntag hos. Vim nej provide
cov certificates/chob xab rau yawg hlob FBI ne. Ha ha ha
Fajlkhaum

Yawm Faj awd.....kuv xav tias ntshai lawv yuav chim los chim hos tshee
los tshee li os. Tsis txawj ua neeb los muab tswb neeb choob rau nti
tes ces dab neeb yeej txhib li lawm os. Yuav ua li cas chim tau rau
leej twg, yus rov nog nra rau yus ris xwb las as. Koj saib ne, niam no
Hmoob 18-xeem twb tab tom cuab yej rau cov nom Hmoob lawm thiab ne, nej
hais puas yog lawv rov cuab tawb rau lawv xwb mas. Yuav pom cov Nom
Hmoob fws ntshav nrog ces zaum no xwb tiag.

Leechong,
kuv los lus ua kom los txam zeb cub kom txhob nchuav ces tej ntwb ntus
no ntag lauv. peb hmoob es pheej npaj mus txam zeb txam tsuas xwb es
tsi cov los txam zeb cub ces thaum laujkhaub mov nchuav tuaj ces thiaj
li paim tag phab tag pheev li no ntag mas mog os.  qhov kuv hais ces
txawm yog yus kho yus cov neeg ua ntej yus mus kho luag lwm tug, es ua
dabtsi los thiaj li koomsiab koomntsw. es leej twg ua lawm los thiaj li
ua ncaj nraim duab nrab es tsi noj leej twg li aws. xav pom kom coj zoo
thiab coj ncaj xwb, leej twg los yeej ntshaws hmoob lub zeemmuag kom
muaj ib daim av nrog luag lwm haivneeg hus ua hmoob tug, tabsi qhov no
mas, ntshe yog "tuav mom theeb" lawm xwb lauv.
Born2beHmong

B,
Zaag nuav nyaaj yuav tsis yog "tuav mom theeb" lawm ned...nyaj yog
"tuam mom pem mom tseeb" xwb kad.
NH

B2BH,
Cas es koj yuav txawj ntxias Hmoob tuaj ua nyuj sib nraus ua luaj li. I
like your tactic. Leej twg hais li cas los agree tag nrog tsis tuaj tog
twg kiag li puas yog. Yog ua tau li koj mas yog ib qhov zoo heev lawm
nawb.

yawm Xej,
ua tsaug, kuv twb hais rau koj ua tij hais tias, ua neeg yog yus zoo
txaus thiab ntshaws qhov zoo xwb. leej twg hais los muab kho kom zoo
thiab me xwb no nev.  yus hais thiab, hos respect thiab, coj thiab,
qhia thiab, es txhua tus thiaj li thim xav, es thiaj li los ua neeg zoo
aws.
kev xav ntawv, yeeb yim yog yus paub tsi txog thiab tsi nkag siab
xwb--es ib leeg thiaj li xav lawm ib yam xwb. tsi li ntawv, peb txhua
tus yog human tag nrho. leej twg los yeej ntshaws qhov zoo thiab xav
kom tau txoj kev zoo xwb.
thaum yus yog neeg ncaj, siab zoo, thiab nkag siab txaus lawm--yus kho
tag nrho ob sab es thiaj li muaj chaws haumxeeb aws. yog li yuav tau
los nrog koj kwv tham thiab, qhia thiab, coj thiab, hos kawm
thiab--tabsi ua siab loj rau txhua yam, vim peb hmoob lub npe no mean "
Hmong---truly Free man" ....smile! tsi tag li ntawv xwb, es thiaj li
muab kiag lub npe hus ua Born2beHmong, hais tias, hmoob yog cov neeg
siab zoo, coj ncaj, siab dawb, siab ntev, tsi chim, tsi cem, es hais
lus zoo zoo thiab mos mos tag li no xwb..koj mas!
Born2beHmong

Tej laus pheej hais tias, "ntuag qhov twg  ntxiv qhov ntawv, dub qhov
twg ntxua qhov ntawv" no yog lawv txhais mus li cas?
Pao

Dr Pao,
koj tsi nrog peb sib tham ntev lawm, yeeb vim tej laus yuav kom mus
txam zeb txam tsua, ntuag qhov twg ntxiv qhov ntawv xwb. es peb cov
hmoob ua npaum li cas los thiaj li paimquav tag li no. zaum no, peb
yuav tau hloov duas siab hloov duas ntsw, es hos txhob ua li ntawv
lawm, kom peb pom txoj kev vammeej tiag tiag seb.
cias lawv ib cov no, los txam zeb cub, kom muaj 3 tug ceg tiag tiag,
peb teeb tau lub kos los ua mov noj hnub twb, kom txhob paimquav li
niaj hnubniam no lawm.
koj ua twb zoo xav mas, puas tsawg pab mus ua haujlwm rau hmoob kom
muaj teb muaj chaws, kom muaj kev ywjpheej lawm. koj ua tsi txau kuv
siab, kuv ua tsi txau koj siab. yog li yog hos ntuag lawm los, txhob
ntxiv lawm. niam no, peb nyob teb chaws vammeej lawm, yog ntuag lawm,
pov tseg, mus yuav duas daim tshiab los hnav. cov pojniam thiab txiv
neej tuaj nyob lub teb chaws no yeej tsi txawj ntxiv li lawm os mog. we
are changing now, and let us change to be the best we can be. the good
things yet to come to us all, just wait and enjoy them, when they are
here.
Born2beHmong