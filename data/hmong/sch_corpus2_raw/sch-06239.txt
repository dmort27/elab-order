LPX,
Yus yog tij lawm, yeej meem tso tsav pluav rau sawv daws sib cav li
ntag.  Tab sis kom peb nco ntsoov txheev rawm maj cuam taws hlob hlob
rau qab lauj kaub nawd, maj mam ywj tawg me ntsis kom lauj kaub xiv
taus xwb txhob cia lauj kaub phwj (tshooj).
Koj yeej paub tseeb tias sawv daws feem coob yeej to taub koj cov lus
noog kawg kiag, tab sis ib txhia lam xav xaub koj, ib txhia ces twb tos
tsis hnyoo "dej hlob zoo dav cav" li Dr. Pov hais, ib txhia kuj ho xav
sim seb koj txiv quav kws liab npaum cas, ho ib txhia kuj ho xav paub
qhov tseeb thiab xwb.  Hais txog tus teeb meem Hmoob Dawb thiab Hmoob
Lees/Ntsuab no ces nws yeej tshwm sim muaj ua ntxhov quav niab txheej
dhau txheej tsis dhau tis los txog rau niaj hnub niam no. Koj ua tij
yeej paub tias txawm yog zoo li ntawd ntag laud, nyob ntuj qub qab tim
Nplog teb, peb thiaj pom tias Hmoob Dawb thiab Hmoob Lees/Ntsuab tsis
tsua nyiam nyob koom zej koom zos (tsis tsuam pom nyob kem kwj tse);
sawv daws thiaj pom thiab hnov tej laus hais tias "mus tim zos Hmoob
Dawb los sis mus tim zos Hmoob Less os;" phem tshaj ntawd, tej laus ib
txhia tseem muaj kev sib ntxub ntxaug (prejudice/discrimination) txwv
thiab cais tsis pub tej tub tej ntxhais sib yuav, muaj qee zaum tub
ntxhais twb sib yuav tag lawm los tseem thim qees vim yog txoj nyuag
kev siab ti/me sib ntxub ntxaug ntawd nkaus xwb ntag.
Txawm yog li ntawd los xij, niaj hnub no sawv daws twb hloov mus deb
kawg li lawm tab sis yeej tseem tsis tau zoo tag tag li lub siab xav,
peb yuav tau yoog raws li lub sij hawm kev pauv hloov xwb.  Txawm leej
twg yuav hais li cas los tau tag yeej  tsis muaj qhov txaug thiab qhov
yog li (no right or wrong).  Ntawm kuv tus kheej xwb mas, ib yam li peb
pheej sib sib cam txog Hmoob politics thiab, kuv xav tias peb yim huab
sib cav, sib thom, sib hais, thiab sib kho ces yim huab zoo xwb.  Ua li
tej laus hais, yam li pos chob, yog tsis dig tus saus tawm ces yeej
yuav zoo tsis taus li.  Tiam sim kom nco ntsoov tias yog yus dig saus
ces yeej yuav muaj nqaij ntuag ntshav nrog xwb xwb li, tab sis tam qab
dig tag lawm ces lub qhov txhab ntawd yeej yuav maj mam nqawm thiab zoo
zuj zus mus xwb, tos yus nco ces twb zoo tu qab lawm.
Tsis yog yuav ntos txog teeb meem Hmoob Dawb thiab Hmoob Lees/Ntshuab
xwb, tab sis hais txhua txhua fab txhua txhua yam teeb meem Hmoob kawg
yeej yuav tau txheeb ntos nthuav tawm qhov phem mus rau qhov zoo kom
tag mas Hmoob thiaj li yuav rais ua tau ib haiv neeg ruaj qoos thaj
yeeb nyab xeeb.
LPX, qhov koj tau nug sawv daws hauv SCH no tsis yog yuam kev los sis
yog txhaum li koj hais ntawd hlo li nawd.  Nws yeej seem kev seem cai
kawg lawm, tsuas tab yog tej teeb meem no ces nws yeej tshwm sim los
aiv Hmoob ntev heev los lawm es ziag no ntos txog kiag xwb ces thiaj li
tshwv tswm sawv daws siab heev heev xwb.  Koj yeej tuaj nug tau yog
chaw kawg lawm, yog koj tsis nug pawg hauv SCH no no koj ho yuav mus
noog puag twg?  Peb yeej tsis muaj pes tsawg pab pawg li nad.  Cov hauv
SCH no ces thiaj li muaj cov nyob rau sab xis kawg kiag, cov nyob nrub
nrab, cov nyob sab lauj kawg kiag.  Ua li kuv twb hais ntau zaus lawm,
kev sib thom (criticism) nws kuj yog ib hauv tshuaj zoo, yog hais tias
peb txawj siv nad.
Nco ntsoov txhob cais yus lub siab tawm ntawm yus tus kheej...

Just among the White and Green Hmong there are oceans of
discrimination, prejudice, hatred, IQ that, IQ this, one is superior
than the other, etc....No one can deny none of the above do not exist
in the past...and will remain with us forever. Let's accept them and
deal with them(don't expect to go away)so we can at least put up with
each other. You ever wonder why cov Nplog thuam tias  hmoob  ruam nyob
tojsiab thiab tsis nyiam Hmoob, cem hmong Npab Nauj?
*Txhob hais cov hmoob dawb los yog hmoob lees xwb, cov hmoob dawb kiag
los tej kev sib thuam yeej muaj suav tsis tag. Example: Cov hmoob dawb
nyob loojceeb yeej khav tias lawv ntse tshaj lwm cov; cov nyob
Xiengkhouang kuj khav theeb tias lawv thiaj yog cov ntse dua Hmoob nyob
Fongsaly, Sam Noeum, thiab Luangprabang. Tej no yog human nature(khoom
tham mab das.) Cov Nplog los lawv kuv sib thuam thiab khav theeb kawg
thiab, puas yog? Ex: Cov Nplog nyob North of Laos are inferior than the
ones living in Central of Laos.
*Hmong thaum ub nyob Laos yeej pluag yuav laug sib xws, tiam sis muaj
kev sib thuam koj muaj dua kuv, kuv muaj dua koj. "Koj pluag, koj ruam
tsis txhob tuaj tham kuv tub/ntxais." Tej no yeej niaj hnub pom thiab
hnov.