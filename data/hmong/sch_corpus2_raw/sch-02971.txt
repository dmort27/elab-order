Cov yawg/Pog
Kuv saib mas zoo li thaum peb nyuam qhuav tuaj txog teb chaws,USA, no
lus los paub tsis zoo, tsheb los tsis muaj lub tshiab, tsev zoo los
tsis muaj nrog luag nyob thiab nyiaj ntau los tsis muaj, tab sis zooli
peb nyob tau kaj siab kawg. Thaum txog weekend ces sib yaum mus picnic
xwb.Niaj hnub no zoo li lub neej nyuaj tshaj thiab nyob tsis kaj siab
npaum thaum ub lawm yog vim li cas?

Phiaj aw.... zag nua ces koj txawm tuab rauj ntaub nkaus kuv hauv plaj
lawm tag....
Koj puas paub tas naag mo kuv txawm hu xuv tooj nrug kuv tug accountant
thaam tas yog kuv muab kuv lub business muag tau 450k nua kuv yuav raug
them se npaud twg.. Nwg tseem nthex tas yog kuv muag tau npaud mas kuv
yuav maag them kwv yeem 30-40k se. Kuv tsi ca le tseem tawg rua
mejthaub noog, mejthaub mas vwm ib nub. Kuv txhaj has tas luas yeej xov
vaaj txhua nrho le lawm. Yug txawm tsiv/dhla txuj kev twg los yeej moog
maag luas lub tsig/tawb taag huv si. Yug yim muaj ntau yim muaj loop
hole ntau txuam nrug mas yim nyuaj sab, yog tsi txawj los sis tsi paub.
Tog cov neeg dlog dlig kws tsi muaj txuj hab muaj discipline zoo raug
lej tsheej plhom los 3-4 xyoos ces rov pluag le qub kuas yeej muaj
tseeb os.. Peb Moob ces has tas "tsi sawm" nua xwb tag....
Thanks for bringing such topic for discussion...
MS

Kuv nyuam qhuav tuaj tau ob peb nyuag xyoo no xwb kuv twb yuav tsis
meejpem lawm las-as. Kuv xav tias tsis hnov nej nroo li, ntshe nej
sawvdaws nyob xwm li cov mabdawb lawm. Kuv mas nco lub neej tim ub
kawg. Kuv nco tej kev ua kuv mus so thaum weekend pem kuv lub tsev pem
roob Changkhian, mus camp thaum summer pem kuv cov teb txiv lwmtsib. It
so peaceful. Thiab, Kuv nco tejkev mus dib qaibqus, mus pw tomtej ntug
dej, es kom cov hluas cuab ntses coj los ci noj kawg li os.
Mountain Boy

yog peb ntshaw lub neej yav dhau los ua luaj no vim li cas peb thiab
tuaj rooj teb no thiab thiaj sib zog ua lub neej ua luaj.  Yog paub
tias sib zog npaum cas nyuaj siab npaum ntawd ces tsis tas sib zog ua
neej li, los yog nej zoo lawm es xav hem koj sawv daws txhob zoo raws
nej qab naj cov yawg.
csy

LUB NEEJ   ua  me nyuam hmoob yav tag dhau los mas  yeej  zoo heev
,  mus tua nas tua noog  pem tej roob   loj roob siab , mus cuab ntxiab
kom tau nas noog  coj los noj  , mus nuv ntse  , ntaus ntse  ,  mus
ev  taws  los  rauv  , mus  cab taws   kwv ntoo   los  rauv  , mus  ev
pob kws  , mus  ntai  pob kws  , mus  lhais  nplej  , mus nyiag
hmoob/moob tej  dib  noj  pem teb plej   thaum tshaib tshaib plab , mus
tham  lhuas  nkauj  pem hmoob/moob tej teb  npleg , mus  tham lhuas
nkauj mho ntuj  , mus  nce  roob tsuas  ua si ,  mus nkag qhov tsua ua
si  , mus  yaum tej niag pab  me nyuam hmoob/moob mus  caij  kav tsawb
pem hau  roob  , mus txiav  taws los ntaus  nrhuav  ,   mus  ub mus  no
ywj siab   etc....,   NPAUM li no  ntag   tiag    thiaj lom zem  ua
luaj li  .  UA  me nyuam yaus  txhoj puab npaum li no  mas thiaj los
zem  lub neej ov   .....  Kuv lub neej mas tej no  kuv ua tag   lau  ,
nco txog tej phooj ywg  , nco txog kev sib yaum mus ua si  , nco txog
sawv daws  los  mus  zaum  tham  ntsuag qees   nte taws   mho ntuj los
yog  nruab nhub  . THAM  dab neeg hmoob .  LUB NEEJ YAV TAG DHAU LOS
MAS LOM ZEM HEEV  DUA   LUB NEEJ NYOB LUB TEB CHAWS NO    uas mus  ua
hauj lwm tag  rov qab los  pw   , pws  kaj ntug   rov mus ua  hauj lwm
li no   xwb ces  laus zuj zus  (  DAG XWB OS   PEB  YEEJ TSIS MUAJ
LEEJ TWG TXAWJ LAUS NAWB  )
UA LUB NEEJ nyob lub  teb chaws no     yog koj  khoo  tau  koj tus
kheej   kom tsis txhob ntshaw   ntshaw   ntau yam ntau tsav  xws  li
luag neeg  MAB DAWB , muaj nyiaj ntau , muaj vaj tsev zoo , muaj  luv
fai zoo nkauj  kim kim   ces  koj kuj nyob ua  neej kaj siab lug  .
LUB NEEJ nim no mus   luag yuav muab  saib kom sawv daws  muaj
zoo ib yam nkaus   xwb  , Koj muaj  business   los luag yuav  xyuas
zoo kom koj   yuav tau pov pub  rau lwm tug tau noj  , koj  cov nyiaj
tau los  los  kuj yuav  xws lis    koj tau ib txog hauj lwm  ua xwb .
KOJ muaj nyiaj  ntau  los  koj mus  kho koj tus mob nhub twg  ces koj
yuav tau them ntau ntau   xwb , vim li no       yog koj laus lawm
yog koj muaj nyiaj ntau    luag yuav cia  koj  siv tag  koj li nyiaj
tso koj mam muaj cai mus noj  luag li  retirement   thiab  qualify
medicaid  .  Yog koj muaj  nyiaj  ntau  cash   koj kuj  yuav  nyob tsi
kaj siab lug li thiab    vim yog luag paub ces  koj yuav tau mus nyob
jail  .  YOG LI NO   thaum muaj  lawm yeej meem siv    kom txaus lub
siab  , pab lwm tug  kom txaus li siab nyiam     tsam nhub twg  tuag
lawm   ces  nws yog   LAV THABNPAS   li  .
Yog yuav rov mus  nyob  tim ub dua    nim no  av kuj me me
heev lawm  , hav zoov twb tsis muaj  li qub lawm  kev ywj pheej los
txawv tag , nyob tim no  kuj tau zoo noj kawg    kuj ho tau zoo mob
plab kawg  li thiab   vim li no thiaj li ntxho  ntxhov lub siab .  KEV
TWS  LAWM LAS AS   xav tau zoo tshaj nov ces  yog  mus poob  rau  dej
hiav txwv lawm xwb  .
YOG  LI    yeej meem     tham  kom  sawv daws txaus luag    hauv
SCH   no  xwb ,  txhob vam  yuav  hais lus nom lus tswv   ua qhov me
loj loj   es yuav lom zem ntxiv ,
TUBNTSUAG

Cov phooj ywg,
Thaum ntawv yog tsis tau muaj Phaj Ej coob li ziam no xwb. Kuv xav mas
lub neej ziag no yeej los lom zem tshaj li lub dhau los lawm. Tab sis
nws lom zem mus rau lwm yam lawm. Nov yog kuv li kev xav thiab pom xwb.

Tubntsuag, kuv mas nco lub neej yavtag los kawg li thiab tiag. Kuv xav
tias ntshai peb cov minyuam Hmoob thaib thiaj li txawj uasi lomzem li
koj hais xwb, ua cas koj txawj uasi lomzem ib yam peb thiab. Cov niag
lus peb seev seev hauv no ces thwj nkaus li luag cov psychologists hais
tseg. Luag hais tias yog thaum yus txoj kev xav, kev ntshaw, kev nco
pheej yog lub neej yav dhau tag los (past) ntau xwb no ces kom paub
tias yus luas lawm no ov???? Cov hluas nyiam xav txog future, ho cov
laus nyiam xav txog past. Yog muaj tseeb li lawv hais tiag no ces, kuv
laus lawm thiab lauj????
Koj hais tias kom tsis txhob tham lus nom lus tswv no uas tsheg tsis
niam taus li es. Thov txim, es tham me me ntxiv ov, vim tias peb cov
niag lus seev hauv no ces yog los ntawm kev ua neej 3 levels nram no:
1. Survival: Yog level uas kuv siv siv zog ua txhua yam haujlwm kom kuv
thiab kuv tsev neeg muaj noj muaj haus, muaj vaj muaj tsev nyob, kom
tau nyiaj txaus siv, kom muaj.......???
2. Success: Kuv muaj V

2. Success: Kuv muaj vaj muaj tsev nyob, muaj mitub minyuam, muaj
lajkam zoo ua, muaj nyiaj siv tsis ntshaw leejtwg, mitub minyuam muaj
kev txawj kev ntse, muaj tsheb caij/tsav. Cov neeg nyob level no pheej
nyiam xav tias, "Es tseem tshuav dabtsi thiab???. Yog kev ua neej xaus
li no xwb ces tsis muaj dabtsi zoo. Cov neeg level no are searching for
the real values of life.
3. Significance: Kuv twb muaj txhua yam lawm es pheej tsis zoo/txaus
kuv siab li. Kuv discovered tau lawm tias yam muaj nujnqes tshaj plaws
dua tej materials kuv muaj yog dabtsi lawm. For example, kuv paub lawm
tias kuv txojkev zoo siab/txaus siab tiag yog kuv tau pab muab kev
education rau kuv hais Hmoob, kuv yuav zoo siab heev thiab txaus siab
txawm tas kuv simneej lawm los kuv zoo siab. OR, yog kuv yog ib tug
ntseeg Vajtswv, kuv paub lawm tias kuv txoj kev cia siab tiag tiag,
thiab txaus siab tiag tiag yog qhov kuv tau ua Vajtswv dejnum, lossis
mus qhia lwmleej lwmtus kom paub Vajtswv.
Kuv xav tias peb cov tuaj nyob rau lub tebchaws no feem coob yog nyob
rau level 2 lawm. Peb tsis ntshaw noj ntshaw hau, muaj nyiaj siv, muaj
lajkam ua, muaj mitub minyuam kawm txawj kawm ntse, muaj vajtse nyob.
Yog peb tsis paub/xeev tias peb twb nyob level 2 lawm, ces peb pheej
xav tias "tseem tshuav dabtsi thiab, or searching for???"  Ib txhia
tsis paub tias nws twb nyob level 2 lawm thiaj nce rau level peb tsis
tau, ces nws niajhnub khwv ciaj khwv tuag. Cov neeg nyob level 1, tsis
muaj sijhawm rau tej mitub minyuam, qhuabqhia lawm, losisi pab txhawb
lawv tej kev kawm ntaub kawm ntawv. (Example, kev khwv, ua neej ntawm
peb cov tseem nyob ntuj qujqab). Ib txhia tsis paub tias muaj level 3,
ces thaum nws muaj nyiaj muaj txiaj, mitub minyuam loj tag lawm ces
thiaj mus yuav nyiam yau, lossis yuav txiv yau. Thaum kawg lub neej
puas tag---thiaj rov poob rau level 1 again, thiaj mus tsis txog level
3. Cia li no tso, muaj sijhawm mam tham dua ntxiv.

Cov npojyaig, kwvluag:
Ua mej suav dlawg tsaug rua mej tej laaj faab tswvyim kws tau muab faib
tawm sau toj nuav.  Yeej yog le mej has lawm hab mas. Yeeb vim yug yog
nam neeg qus, neeg ib txwm ua neej tsis muaj quas, tsi muaj lab npiaj,
ces yug tuaj txug luas teb luas chaw kws vaam meej. Lub teb chaws nua
txuj kev noj, kev haus tig lawm 180 degrees. Thaus yug tseem zoo le tug
miv nyuas yau kws tsi paub tom ntej tom qaab dlaab tsi ces los tsi txug
txij twg. Thaus kws yug nyob ntev txaus es muab lub neej lug coj hab
ntoo swm txaus ces le maam xeev xwm tas kev txhawj xeeb loj sim muaj
ntau. Tej laug kws tsi txawm npaum yug haj tseem nyuaj tshaaj sab
tshaaj yug.
Sov mej le zoo le caag tawm sis ntawm kuv tug kheej mas yog yuav kuas
kuv rov moog nyob hab ua lub neej qub tim u dlua ntshai kuv ho yuav tiv
tsi taug lawm hab.
MS

Phooj ywg Moobsib,
Tsis yog koj ib leeg xwb, peb phaum hluas (99.99999%) yuav tsis kam mus
nyob tim ub lawm-txawm cab caj dab tu los twb yuav tsis kam rov mus
npaj lub neej nyob li qub lawm. Kuv tsis paub luag lwm, tab sis puag
thaum kuv tseem yau yau kawv ntawv nyob 2nd and 3rd grade tim Nplog
teb, kuv tau nyeem txog lwm lub teb chaws txoj kev vam meej-muaj luv
muaj las, muaj nyooj hoom, muaj vaj muaj tsev zoo, muaj noj muaj haus,
kuv yeej xav tau hauv kuv lub siab tias kuv tsis ntshaw Hmoob lub neej
pem roob li lawm. Kuv yeej tab ua npau suav tias ib hnub twg kheev lam
kuv pom lub neej vam meej ib zaug ua ntej kuv tuag.
Xyov yog tim kuv txoj kev tub nkeeg los ua cas, tab sis kuv pheej tsis
xav nyob pem roob-nyob tej vaj tse khaub khaub hlab, kwv dej kwv taws,
diaj zeb tuav cos, pub qaib pub npua, ua liaj ua teb, tiv tshav tiv
nag, muaj mob muaj nkeeg, etc. li. Txij kuv xeev xwm ces kuv pheej ua
npua suav nruab hnub (day dream) tag zog xav nyob tej vaj tse zoo
zoo-tsis muaj pluas plas, tsis tau tiv tshav tiv nag, tsis tau siv yus
lub nraub qaum ev nra, tsis tau taug ko taw mus liaj mus teb, etc.,
etc. tag mus li xwb.
Xyov yog hmoov dab tsi, aud, muaj tseeb muaj tsum tiag, ziag no kuv tau
tuaj ua lub neej raws kiag li kuv txoj kev npau suav lawm tiag-nag tsis
ntub, tshav tsis kub, tseg ncua tsis tau ev ib nram 70-80 lbs nraum yus
lub nraub qaum li lawm, tsis tau tswj ib taws av-tswj quav qaib quav
npua-lib av nkos li lawm tiag. Kuv tau tuaj nyob lub ntuj ceeb tsheej
uas kuv keev ua npau suav pom lawm tiag-dej kub dej txias, tsev plaub
quav plaub zis, cua kub cua txias, TV, PC, SUV, etc. los muaj lawm
tiag. Tseem ho yuav mus nrhiav lub neej tshiab lawm qhov twg? This is
it!

Hmoob Khejme,
Cas es yuav hais tau tej yam kuv hnov ces txawm xav sim ua kiag li lawm
os. Sub es koj yog niag neeg moos tub txawg es koj nim nyiam mus dib
qaib qus (unless you meant those qaib qus tom Bangkok, hauv bar xwb
laus....) thiab cuab ntses thiab ntag lov? Thaum twg koj mam rov mus
mas, kuv xav nrog koj mus es mus cuab ntses thiab noj txiv lwm tsib
kawg li ( I mean the real fish and fresh fruit) yuav ua li cas es peb
thiaj li tau mus ua sis ib zaug li lub neej ntuj qub qab ne yuam. Nyob
Thaib teb puas safe rau yus mus tom tej hav zoov mas? Kuv hnov tias
nyob Thaibteb muaj muaj tub sab, tsuav lawv pom tias yus yog ib tug
neeg txawv zog xwb ces thaum nraim zog lawv yeej qi ib sab qhov muag
ntaus yeeb nkab rau haus li lawm no, puas muaj tseeb thiab mas? Yog
safe mas kuv yuav nriav sij hawm mus ua si nyob li Hmoob lub neej thaum
ub li ob-peb lub weeks tso mam rov los. Lub caij twg thiaj yog caij zoo
mus ncig?

Phooj ywg Xejthim,
Tej niag kev tsham kev plob sab tim Thaib tim Nplog nim yuav piv tau
tej kev yos tim no os? Yog koj xav sim tiag koj nqis kiag mus rau cov
nroog loj xws li LA, LVG, SF, NYC, Chicago, DC., mas koj thiaj paub
tias kev yos tim no haib npuam li cas ov. Koj mus nkag rau cov 4 or 5
stars bars (poj dub, dawb, daj, txaij, etc. los muaj tag) tag ces koj
tsis xav mus tim ub lawm os. Koj mus cov nroog loj loj li no, koj xav
noj qaij dab tsi tau tag-ntses, qaib qus, nraj, yij, npua teb, cwj,
roob ris, nas, noog, dev, nab, etc. los tau tag li mos. Twb tsis tau
mus ntaus mus cuab li na, xaj ces lawv mam li coj cov ciaj ciaj los rau
koj xaiv xwb.
Ua cas pheej yuav npav mus pem kaum roob kaum hav xwb, kuj mus
experience tej nroog loj loj no thiab lau? Peb ua ib sim neej xwb, tej
kev cuab nas cuab noog, nuv ntses, ntaus ntses, tua qaib qus, etc, pem
roob ces peb twb yeej experience dhau los lawm. Tsis tas li tej nyuag
poj Hmoob, poj mab daum, poj kuj loom, poj asia (ntsu ntsu nkawb-tsw
tsw ha) los twb yeej sim dhau los lawm, cas tsis mus sim yam uas yus
tsis tau sim (noj) dua li ma? Kuv saib nej cov no mas ntshe yuav caum
tsis tau yawm Fajkhaum qab kiag li lau. Ntshe yuav tsis tsim nyog tuaj
ua neej nyob rooj teb no kiag li os. Ib qho ntxiv, hais txog hom ntses
ntsug na, yog leej twg tsis tau paub tias lub ntiaj teb no loj thiab
dav npaum li cas, kuv suggest nej mus yos (sim) rau nram yav qab teb
Miskas (South America), especially Brazil and Mexico. Lawv muaj txhua
hom ntses-loj thiab qab heev li...tsis txhob nug kuv tias ua li kuv
puas tau mus los no, txawm nug los yuav qhia tsis tau, kuv tsuas yog
qhia kom nej mus sim xwb...hehehehe...
Phooj ywg Hmoob Khejme,
Kuv saib koj yeej tseg tsis taus lub neej qub tim ub kiag li thiab,
puas yog? Tsis txhob nco nco yav ntuj qub qab lawm os, cia li ua li kuv
hais rau Xejthim xwb, mus sim lub ntuj tim no kom txhua thiab paub tias
zoo li cas. Yog nej leej twg xav paub zoo txog tej kev yos no, nej nug
tau yawg Fajkhaum. Xav tias yawg paub zoo txog zaj no.
Ua cas nej pheej npav rov mus cuab ntses thiab tua qaib qus xwb, yuav
tsum npaj mus cuab sharks/whale thiab tua moose xwb ma. Xyov li tiag,
tos li suav daws pheej npav rov mus ua teb ua chaw-ua nom ua tswv xwb
los zoo li peb Hmoob pheej tso tsis tau lub neej qub tseg li. Xyov ua
cas hmoob pheej tsis npav mus caij roller coaster tom park thiab caij
space ship mus saum hli li hos, pheej npav rov mus caij kav tsawb pem
roob rau nram kwj ha thiab caij nees raws caj roob xwb li los. Yuav yog
hnub twg Hmoob thiaj li yuav tso tau lub neej qub tseg es mus npaj lub
tshiab los?
Zam txim pub, yog kuv ho muab hais tau dhau cai zog lawm.

Xejthim,
Wow...tsis tshob cabke kom luag tej xav yuav kev rau kuv maj, koj naj.
Luag tej no mas nco kev mus dib qaibqus tsab plaws li os. Ib xyoo twg
mas yuav tau rov mus Thaibteb 2-3 zaug diam os. Ib zaug mas yog lub
sijhawm 2 thiab 3 hli ntuj ntawd. Txhob txwm mus dibqaib qus xwb os.
Muaj cov neeg nyob chiangmai mas lawv tu qaibdib rau kuv zoo cuag cov
Hmoob mus yuav nyuj rau Nplogteb li thiab nawj.
Luag tej laus ibtxwd hais tias, "txuag siav, siav ntev". Es kuv yeej
los txuag txuag siav li thiab os. Tabsis ob peb xyoo no cov keej keej
tuag tag lawv es txhuav peb cov niag minyuam yaus no xwb, ces luag yeej
tsis khib dabtsi os. Kuv nyob tim ub kuv yog ib niag neeg Bannok xwb,
es tsis muaj neeg nav kuv li, tsis txhob ntshai yog koj nrog kuv mus
ces wb mus laij havzoov xwb. Ib tswd, kuv yeej los tsis muaj suab muaj
npe rau leejtwg khib, tsis muaj leejtwg paub kuv coob os. Tsis txhob
ntshai. Yog yus mus es ua haib haib tias yus yog neeg xaamsaj miskas es
khav tias yus tsis ntshai leejtwg no ces ntshai kuv tsis kam koj nrog
kuv nawj. Kuv twb ntsib ntau tus Hmoob MN ua rov los es hniav lov lawm
ob peb tug (They never told others why?, but they told me where the
incidence happened). Nyaj txaus lawm laub, hais txog qhov nov naj.
Mus, es wb mus caum minyuam loblaig ua si pem kuv lub tsev saum rooj
Changkhian. Nyob saum rooj mas askaj zoo heev li, thiab ntsia ntsoov
nroog Chiangmai li os. Dhau ntawd ho mus cuab ntses, mus camp pem rooj
thiab nram teb txiv lwmtsib. Auj.....hais ntau ces twb zoo li nyob tid
lawm os. Leejtwg xav mus uasi, mus rau sab xeev Mae Hong Son ua nyob
rau fab qaumteb sab hnub poob. Nyob rau lub xeev no, tojroob hauvpes
zoo nkauj heev li. Cov Hmoob nyob tebchaws ntawd los lawv tseem coj li
peb Hmoob ibtxwm coj...lawv nyiam nyiam kev phoojywg, kevneej kevtsa.
Kuv tsis muaj kwvtij neejtsa nyob rau fab tebchaws ntawd, tabsis muaj
phoojywg coob heev li.
Yog kuv kawm ntawv tas ces kuv yuav rovqab. Hos yog xav mus ces, mus
thaumtwg los mus li las-as. Tham ntau ntau nyabtsam lawv ho hais tias
wb yog ob niag neeg tsis paub kev vammeej thiab no os.

Cov phoojywg,
Nej sawvdaws hais yog kawg lawm lau! Kuv saib qhov pheej ua rau yus
nyuaj siab heev ces ntshai yog li nej coob tus thiab Hmoobkhejm hais
lawm vim yus pheej tsis paub saib yus nyob level twg. Tsis tas li no
los vim yus lub niag siab ntshaw ntau yam dhau hwv lawm. Yus twb muaj
ntau tsav ntau yam zoo lawm los yeej tseem ntshaw ntxiv thiab. Yog zoo
li no peb sawvdaws thaum muaj ib lub tsev los ntshaw ob lub tuaj, muaj
ib tug poj niam los ntshaw ob tug tuaj, thiaj ua rau lub neej nyuaj
siab ntsuav.

Hmong KM,
Ham tsis le es, niag neeg moos tub txawg li nej kos es twb hais tsis
tshuam tau lus Hmoob meej lawm es cas tseem yuav ua kauv zais neev tias
yog neeg npab nauj no thiab lauj! Muab xam los ces peb cov kwv tij
Hmoob Thaib ces koj twb yog ib tug gifted person lawm es tseem tsis
txaus siab qees thiab los cas pheej tsis kam lees li mas. Koj sim xam
saib mas, cov kwv tij Hmoob Thaib coob tis ua coob, tsuas yog muaj tus
puav thiaj li raug tshauv tawm tau mus kawm txuj rau tom Thaib thiab
dhau mus rau lwm teb chaws xwb ne, puas yog? Koj mas kuv muab xam tias
tseem haj yam yog tus best of the best tag nro nej cov uas yog Hmoob
Thaib nas. Yus twb yog me tub nom tub tswv, tub txawg, tub ntse thiab
txhob lam muab yus tso chaw qis qis tsam luag lwm leej lwm tus hos saib
yus tsis khuab qhov muag thiab ov......tsuas yog Tswv Yexus thiaj li
txo tau nws lub fwj chim los yug rau hauv dab nyug xwb, peb noob neej
ua tsis nyog li ntawd kaj!
"Txuag sia ces siab ntev" yeej yog ib qhov tseeb nawb, kuv yeej paub
zoo lawm tias koj yeej txuag sia kawg kiag koj thiaj li tuaj mus nyob
rau teb chaws Asmesliskas no lawm, yog tsis li ntawd ces nej cov me tub
txawg txawm yog cov yuav raug cov pej xeem pluag pluag chua ua ntej
ntag mas. Kuv los tib yam, txuag sia tshaj plaws, twb tsis kam khiav
kev deb pes tsawg especially lub caij ntuj no, nplua nplua no nas. Es
saib thaum twg koj yuav npaj siab mus no ces hos tshab xo tuaj saib kuv
puas yuav tuaj tis yav taus nrog koj mus saib nej niag teb chaws Hmoob
Thaib nawb. Pheej tsuas hnov nej tham xwb tsis tau mus li yog li xav
mus tiag tiag hov. Txhob poob siab, kuv mas txawm yuav xav ua haib haib
los yeej ua tsis tau haib, hos xav khav npaum twg los yeej tsis paub
khav vim kuv tsis yog neeg nom neeg tswv los sis nav kas moos li nej
tus puav kwv tij nyob tim US uas niaj hnub mus ci pob zeb rau cov me
nyuam Hmoob ntsuag nos tim DD zov.  Kuv tsuas yog neeg pej xeem dawb
dawb, huv huv xwb ces txawm kuv nrog koj los yuav tsis ntshai dab tsi,
tshwj los yog koj tsis tshuav tej qub yeeb ncuab lawm nas, hahaha!!!
Koj yuav tau coj kuv mus tua tsiaj qus thiab noj nqaij ntse hav zoov
tiag tiag nawb.
Yog xam xaj Asmesliskas lawm ces mus ib ntus yog xav tuaj thaum twg mam
tuaj los tau tsis nyuaj li os. Tuaj nyob tim Asmesliska no rog dhau hwv
lawm, nej cov muaj neeg tsev tseem nyob khov kho tim ub kav tsij rov
mus ob peb lub hli kom tej pav ywj nqig tag tso mam rov tuaj thiaj li
healthy, tsis li ntawd ces kawg pav ywj yuav tsuas muaj accumulates tag
zog ntxiv xwb lauv. Yog koj hos mus ua ntej lawm no los nco ntsoov kuv
los kuv mam los tiv tauj koj es koj mam coj kuv mus ncig ua si nawb.

Phabej ed....cas yuav muab ntau nqis txawv ua luaj mas. Hahahaha!!! Koj
paub, peb tuaj nyob tau tau zoo lawm kuj hos xav mus noj tej nqaij tsw
tsw pos ib ob pluag thiab los paub! Koj saib mas, cov txiv neej Hmoob
twb niaj hnub vwm rau cov niag nqaij tsw pos ntaws lawm ne. Xyoo no
kiag xwb hauv peb lub zos no muaj coob tus cov tau xab nom nais npab
txog kiag general mas mus tuav leeg tug leeg tug hluas nkauj Hmoob
Nplog tes mus nce roob taug kwj has ua sis lom zem kawg no hos. Lawv
tias noj nqaij tim Asmesliskas no tsis muaj ntxiab ces noj tsis qab no
nas....cov tim ub mas tsw ntxiab tab sis tsw tau xis xis neeg no laiv.

Cov yawg,
Nej sawv daws yeej hais tag lawm ua cas leej twg hais los zoo li yog
tag tib sis: Tshuav ib qhov nej pheev piav tsis meej kiag li:
Yuav kom lub neej kaj siab li thaum ub ces kawg rov mus nyob tim ub li
qub xwb.Mus tso quav los xyuas tom pas so,ncaj twg tso zis twg,dim quav
thaum twg khiav loo pem hav zoov npua thiab dev raws tsheej pab,tshuab
ntswg rov ploj hauv av,nti quav ncaug rau qhov twg los tsis ua cas, tej
niam txiv sib ua tas zaug ib plab tas ib plab tuaj los tsis poob nyiaj
lo ned.....
Yus xav tuaj nyob teb chaws vam meej ces yuav tau khwv yus cov nuj nqi
yeej muab yus khi pav ntxeev tis qaib com kiag rau ntawm ncej tas los
ncej cog li hmoob hais:
Koj muaj tsawg lub me qhov nyob hauv koj lub cev mas txawj siv nyiaj
tag tib si ned....
Tso quav los yuav tau siv dej,ntawv so quav los them nyiaj,tso zis los
poob nyiaj,hle ntswg los yuav tau xyuas ntawv so pov hauv thoob khij
nywb los yuav tau them nyiaj (trash) nti quav ncaug los yuav tau ti rau
hauv hnab khib nywb los poob nyiaj,tso paus los poob nyiaj,pw tsaug zog
los poob nyiaj yuav tau heat los air, koj tsis nyob hauv tsev klos poob
nyiaj tej me moo,tub yees tas txhua yam noj fais fab,khaus qhov ntsej
los tsis muaj plaub qaib los nrws yuav tau mus yuav pas los tshum poob
nyiaj,plaub qhov ntswg tuaj ntev los yuav mus yuav txiab los txiav poob
nyiaj,tej niam txiv sib ua los poob nyiaj,niam noj tshuaj kom txhob
muaj me nyuam ces nyiaj poob txhua-ua hli,niam tsis noj tshuaj ces txiv
looj hnab looj qau ntag hnab kuj kim heev sib ua ib teg poob  $1-2 lawm
pob nyiaj,poj niam niaj hli coj diaper los poob nyiaj, chaw sib muaj
zog los poob nyiaj ib zaug vim sib ua heev dhau,chaw sis tsis muaj zog
los poob nyiaj,niaj hnub mus lob tshuaj tawv nruj,yuav tshuaj tom
MESKAS kuj kim kawg ib ntsia kuj yog $10 tawm $ los poob nyiaj,kuv tuaj
xyuas koj tuaj nta kiag koj lub teeb los koj poob nyiaj,tuaj tso
quav,zis,ntxuav tes,hau dej,hle ntswg tom koj tsev los koj yeej poob
nyiaj tag tib si.Yog li sawv daws thiaj yuav tau khwv tag npaum no
thiaj tsis khoom mus qhov twg kiag,tej niam txiv mas twb tsis khoom los
pw ua ke thiab....
Yuav kom tau zoo txhob khwv lawm ces kawg tuag kiag es thiaj tau mus
puag tes puag taw nyob lawm xwb os cov phooj ywg.
Leej twg paub piav kuj piav ntxiv mus.

phwvnyawm
Aub yauj....nyeem koj cov lus twb tsis tau tas es kuv twb mob mob
taubhau li lawm os.
xejthim, Kuv yeej los Ban-ban-nok li tiag mab, tsis txhob lam tau lam
hais laiv, ib pliag kuv nris tsis taus lub meejmom os. Koj twb tsis tau
nrog kuv mus kiag tid es koj thiaj lam xav tias kuv haib haib xwb. Tiag
tiag ces kuv yeej yog ib tug minyuam Hmoob pem roob xwb, es thiaj nyiam
nyiam Hmoob lun neej li. Hmoob lub neej nws muaj meaning thiab values
ntau dua txoj kev txomnyem ov. Yog kuv mus thaumtwg no ces kuv mam hais
koj os. Tsis txhob ntshai ntshai thaib thiab maj, koj/kuv twb tsis tau
tab thab qws rau 4 cegkaum ntuj, es yuav ntshai dabtsi. Nyob Thaibteb,
yog yus txhuag tau yus lub ncauj ces OK kawg lawm hovntau os. Peb Hmoob
mas nyiam sibcav sibceg kawg, tabsis Thaib lawv tsis nyiam li ov.

Phabej,
Ua cas yuav hais tau tu siab ua luaj thiab zoo li  tsis nco teb chaw
Nplog kiag ned? Leej ua phem rau koj lawm os? tsis yog thaum nyob tim
ub pheej muaj tej tus neeg tsuj-j caij koj los?
Peb mas kuv xav tias tej pog yawg tuag tau zoo looj mem peb thiaj tau
tuaj txog teb chaws no.Kuv mas tuaj teb chaw no kuv yeej tsis ntshai
txoj kev khwv kiag li nawb...tim ub ces tsuas nco tej khoom noj xwb.
Txij thaum kuv paub koj nyob hauv no los txog tam sim no mas zoo li koj
tu-u siab rau peb hmoob cov coj li, tsis yog muaj tus yuav muab koj
ntov zaum puav lawm los? muaj dab tsi kuj qhia  rau peb paub.
Ntawm Xejthim mas yawg hais txog tej tsiaj qus tiag-g tsis yog cov
tsiaj sawv ntsug nawb...kuv los yeej xav mus cuab qaib qus thiab cuab
ntses kawg kiag,muab ntses hau xyaw ntsuag kaus suab hauv raj xyoob noj
mas cas yuav qab tas npaum li lauj.....tseem muaj mov nplaum thiab mas
ntsw kiag tso kiag tom hniav puas xwb.....xyov ua cas cov ntses tim no
pheej tsis qab li cov tim Thaib thiab nplog li nas....

Phooj ywg Phwvnyawm,
Sub hais li no xwb es nim yog muaj kev chim rau luag tej hlob os? Koj
tso siab tau os phooj ywg Phwvnyawm, sij hawm uas peb tseem nyob tim ub
ntawv, kuv tsis tau txawj nrog luag sib txeeb nom sib txeeb tswv, tsis
tau nrog luag noj nqaij daig hniav haus cawv daig nru hlo li ntag. Qhov
teeb meem loj, sij hawm ntawv, yog pheej ua ua Phab Ej raws cov maum es
thiaj raug mag li kuv hais koj xwb. Li ntawv xwb nws tsis yog plaub dub
nav, nws yog plaub _____ xwb.
Tos kuv hais li ntawv los nej suav daws pheej seev txog txoj kev nco
lub qub neej yav tag los thiab pheej xij niaj hnub npaj siab rov mus
tsham yos plob sab pem tej hav zoov nce toj zeb roob tsuas tim Thaib
thiab tim Nplog cuab nas cuab noog, ntaus ntses, tua nploos, etc. xwb,
yog li ntawv kuv thiaj li hais kom suav daws ho xyaum mus yos cov hav
zoov tsev zeb tsev tsua li LA, LVG, Chicago, NYC, SF, ho mus experience
luag tej world class kev ua si-lom zem, noj luag tej zaub mov-qaij dab
tsi los muaj tag, etc. kom ho txhob nco nco lub neej qub xwb. Piv txwv
na, koj yuav tsum siv txog li $10K mas koj thiaj li mus laij tau tim ub
thiab muaj kev lom zem li siab xav-siv yuav tej khoom yuav mus yos hav
zoov hav tsuag; yog koj muaj $10K ces koj txawm nkag mus ua si rau tej
nroog loj loj ntawv tau tus yees li, koj muaj peev xwm mus pw tau luag
tej 4 or 4 stars hotels li lawm thiab. Tsis tag li ntawv, kev ua si-lom
los koj yeej siv tsis tag li lawm. Plus, it is safer for you too.
Ho txhob xav hais tias kuv hais li ntshe yog kuv tsis nco qab Hmoob lub
qub neej tim ub li lawm thiab no nawj, puj sis kuv tsuas yog hais los
cuam tshuam (encounter) nej kom peb ho paub txog txhua yam kev ua si
tim ub tim no xwb. Qhov tseeb kuv yeej yog ib tug maum pha laus (pro
hunter) yos hav zoov thaum tseem nyob tim ntuj qub qab thiab hov. Qhov
tseeb tiag kuv kuj tsis tau yog ib tug maum pha rau kev yos hav
zoov-tsev zeb tsev tsua tim no thiab. Tab sis yog leej twg tuaj nyob
lub teb chaws vam meej, US no, es ho tsis mus experience yos ncig luag
tej nroog loj loj li hais ces ntshe yuav tsis tsim nyog suav daws tuaj
ua neej ib lom tim no li ntag ho, kuv xav na...hehehhehe...yog leej twg
mus ib zaug los lawm, nws yuav nco ntsoov npaj rov mus dua xwb xwb
li...hehehehe...espcially, LA and LVG...WOW!