Dr. Yaj Daus,
Nyuag yaus thov fim thiab qhuas koj ua tij heev li vim koj tsis tau
hais ib zaug lus chav zoo li zaum no li.  Yog ib qho zoo hmoov, peb
cov hluas mas tus hais li cas los muaj-hais lug toj lug pes tab sis
hnub no koj muab phua kiag hauv lub nkaub lawm.  Qhov no qhia tau rau
ib zej tsoom sawv daws pom tias peb tej lus tau hais mus hais los txog
Hmoob lub neej nyob ntu ua tsov rog Nyab Laj.  Tej no tsis muaj ntau
los yeej muaj me.  Peb kuj tsis yog lam taus lam ntxub tus ub tus no
es xav kis toj kis pes tab sis keeb kwm (liv xwm) Hmoob yeej los tswm
sim mus li peb feem coob pov thiab paub.
Tswj xeeb, yog muaj nej cov ua tij los nrog peb tuag Hmoob liv xwm.
NeoHmong
PS: Tij laug, ua tsam ces Charlie thiab pawg FEEM KOOM ho tuaj caum
koj ua tij dua li zaum tas no nawb.  Ua tsaug!

Neohmong,
Koj mas txawj piav kawg kiag li ua rau tej yam kuv tsis tau hnov thiab
xav txog li. Koj txawj piav lus Hmoob kawg. Nej cov lus Hmoob toob
toob no yuav tau muab khaws tseg tau qhia rau peb cov uas tsuas phuab
lab paub tej nyuag basic lus no tau kawm thiab. Thanks for sharing!
Mais Nas,
Koj yeej xav raug kawg lawm, tsuas yog peb sawv daws twv tsis tau hais
tias yog vim li cas PK thiaj li tau txais kev meej xyuam thiab yooj
yim los ntawm tseem fwv Thaib.  Tseeb, PK yeej tiv tua NPlog Liab
thiab sawv los nreb nreeg tuav Hmoob lub npe.  Raws li kuv hnov thiab
paub mas PK tsis tau tshoj keeb los tua cov Hmoob Thaib Liab li, nws
tsuas yog muaj zoo koov sawv luj vim thiab tom txwv koob huaj los nrog
tseem fwv Thaib daws lawv tus teeb meem Hmoob Thaib Liab 30 xyoo.  Kom
peb to taub meej tias tus teeb meem Hmoob Thaib Liab ntawd nws zoo ib
yam nkaus li tus teeb meem Hmoob Nplog nyob tom hav zoov niaj hnub no
ntag.  Tseem fwv Thaib txawm yuav quab yuam caij tsuj, rhuav tsem,
teem tua, thiab ntxuav ntsaig cov Hmoob Thaib Liab no los tau 30 xyoo
npaum li cas los tseem fwv Thaib yeej kov tsis yeej thiab ua tsis tau
cov Hmoob Thaib Liab no tu noob li, yog li ntawd, tseem fwv Thaib
thiaj nqua kom PK mus nrog daws tus teeb meem no-kom Hmoob Thaib Liab
tsis txhob ua rog nrog tseem fwv Thaib ntxiv lawm.  Tseeb tiag keev
tiam txog, PK kuj pab tau li hais lawm tiag.
Maiv Nas, yog peb tsis muab luj tseeb tseeb ces nws yog li koj hais
lawm, PK teg num liaj txheej no yeej txeev yuaj rov seem (contradict)
rau nws lub zeem muag tim Nplog lawm, tab sis yog muab tuag xyuas meej
meej ces nws yog ib teg txiaj ntsim loj nplua mias pub rau tseem fwv
Thaib los tau kev ncoo ko thiab pub rau cov Hmoob Thaib Liab los tau
kev ua neej koom txheej nyob ncoo npoj ntws.  Qhov txiaj ntsim li hais
no thiaj ua rau Huab Tais Thaib tau muab PK saib rau lub sam xeeb
thiab tiam PK rau lub xyom tom.
Nws yog ib qho ceeb laj koob xuam kawg nkaus uas lwm pab Hmoob tsis
txawj rua muag pom, siab dub siab ntais ntuj, thiab noj nyoos haus
txias thiaj xuas dub mus txov KP txoj sia yam qias neeg thiab vuab
tsuab vuab tsum kawg kiag nyob rau kee tiam Hmoob zeeg no.  Maiv Nas,
qhov cov Hmoob taug nyeg txom fav tau kis tes mus txov txo PK siav
zaum no, tsis yog yuav ua kom lub npe PK tshoj rais ncha mus puv ntuj,
tab sis yog ua kom lwm pej kum haiv neeg saib Hmoob poob qis thiab
ntsia Hmoob tsis muaj kuab muaj meej dab tsi ntxiv xwb.  Cov Hmoob
taug nyeg txom fav uas tau qaij qaug PK txoj sia ntawd niaj hnub no ua
neej tsaus ntuj nti sib tw huas siav cia nrog khauv zeeg cua daj cua
dub xwb.  Kuv tseem hnov hais tias cov Hmoob tau kis tes tua PK es
nyob rau tim US no mas ua neej nrog dab ntxoog dab tso-tsis tau ua
neej nrog lub hnub lub hli li lawm-muab nruab hnub ua hmo ntuj hos
muab hmo ntuj ua nruab nub-pws los tsis tsaug zog hos sawv zaum los
cia li ua npau suav hais lus dab plos-qi muag ces thiaj pom ntuj kag
hos rua muag ces tsuas pom ntuj tsaus-ntuj sov ces hnov no no hos ntuj
no ces hnov sov sov-ua neej pam yaj pam yeeb lawm xwb-lus Hmoob hais
tias ua neeg QAUG ZOG thiab VWM-lus Meskas hais tias MENTALLY ILL and
CRAZY.
Maiv Nas, koj yog ib tug zoo Hmoob pliag txuj sis kws, koj yuav tau
nrog tuag thiab tsawb fawb Hmoob tej kev vuab tsuab liam sim no es coj
los teem ua qauv ua sob tseg rau Hmoob kawm.  Txhob cia lub sij hawm
plam mus tsam ces peb vuag tsis tau rov lawm (zoo li niaj hnub no peb
pom sawv daws sib cav txog Paj Cai, Tub Npis, thiab Lis Tek lawm)-nco
qab ntsoov tias "hlau txias ces ntaus tsis tau hos lus txias ces hais
tsis sawv."
NeoHmong
NeoHmong & Xejthim,
Very interesting, indeed.  I am beginning to think that this Pa Kao is
no ordinary man. Nws twb tua Nplog Liab tabsis mas ho los ntxias tau
Hmoob Liab. Nws twb xav kom Hmoob muaj Hmoob huab tais tabsis mas ho
ua tau Huab Tais Thaib hwm thiab txhawb nws tibsi. Aren't these things
contradictions? How could one who fight communist appease communist,
and who has ambitions to be king obtain the support of a king himself?
Now you see the that the mystery deepens and Pa Kao, posthumously, has
become a more and more intriguing figure. I think his assassinators
did him a favor. Instead of letting him die of old age, humiliated and
humbled like some of our exile leaders has or will be, his
assassinators may have unintentionally assigned him to the pantheon of
Hmong gods. But perhaps that is their intention?
We'll leave it to history to tell all. This topic is still too hot to
touch right now.
-M

Xejthim,
Thov txim tsis tau teb koj tsab ntawv.  Kuv los yeej tsis paub lus
Hmoob tob li thiab os tshuas txawj hais ib yam li sawv daws xwb.  Qhov
tiag ces peb sawv daws yeej yuav tau kawm lus Hmoob ntxiv kom peb
npliag tshaj niaj hnub no.
Ua tsaug rau qhov koj txhawb qhuas.
NeoHmong