Kuv nov mas mej tub qhuas khaav qhuas khaav tau ob peb xyoos lawm tab
mej tub muab txuj kev nplog tua hmoob puag 1975 txug rua 1999 ntawm
moog foob rua UN taag lawm mas luag nug tug nplog yeej teb tsi tau le.
Xyoo nuav lub 5 hlis mej yuav rov moog has mej rooj plaub dlua nua
caag zoo le luag tsuas ca mej moog koom noog nplog tuaj tshaab xu txug
nplog txuj kev vaam meej xwb hos mej tub has tsi tau ib yaam dlaab tsi
le hab luag tub tsi nug txug hmoob ib nyuas qhov le.
Kuv tub has tas yog hmoob tsi ntse txaus hab tsi ua lug ntawm hmoob
txhais teg cais tsi taag yuav khaav rua lub koom hum ub koom hum nua
tas yuav paab hmoob le. Mej saib cov Palestine hab cov Israel xwb cais
yeej paub zoo lawm. Yog hmoob ua tsi tau le cov Palestine cais tsi
taag yuav has khaav has khaav le os.

Tug kwv Dawsdab Hmoob,
Ua caag koj yuav nug kuv ua txhaav nraj txhaav nreeg le ko rua kuv hab
nua, ua le tes koj twb yog ib tug luj ntawm puab paab hov hab los, es
koj txhaj le paub txug txuj kev kws Moob moog UN zag nuav thaum lub 5
hlis ntawd los sav.Has txug tej nuav kuv tsis paub hlo le nawb, kuv
tes nyob ntuj teb ntsag quas tu le tsis nov puab ua dlaab tsis le las
as.
Yog uas caag es koj ho yuav paub txug puab tej dlej num faab kev ua
fai nroog hab nej? yog koj tau moog koom nrug puab hab nua tes ho paab
qhas rua kuv hab peb suav dlawg paub, Nyob rua huv Nraj Nrig Koom Tim
Haiv mas tsis yooj yim le kws koj hab kuv peb sib thaam tas pig kig
kaaj ntug tes peb yuav moog laws tawv ncaib moog lom ntses, los sis
moog plhob haav zoov.
Raws le kuv xaav mas Moob txawm moog koom nrug rua huv lub rooj saab
laaj los, tej zag tsis yog lub caij kws Hmoob has tau lug, Hmoob tsuas
moog mloog puab sib thaam xwb, saib luas thaam le caag has le caag
txog rua lub teb chaws nplog kws muaj teeb meem xwb, luas txhaj tsis
pub Hmoob has lug, tej zag mas UN twb thaam nrug Moob ua ntej qhov kev
sib thaam ntawd lawm los kuj muaj hab, vim UN tsis xaav pub kom nplog
paub txug tas Moob has dlaab tsis, hab UN ho muab tswv yim le caag rua
Hmoob los kom tsis txhob muaj leej twg paub nov txug le ntawd.
Txhua zag kws muaj kev moog sis ntsib tim UN has txog Hmoob hab nplog
teeb meem, Un yeej tsis pub nplog tuaj koom Hmoob qhov kev sib thaam,
tab sis txug nplog nub ces luas cas Hmoob moog koom nrug ua ke tab sis
tsis pub Moob has ib lu lug le vim tsis yog Moob le feem xyuam, yog
nplog le feem xyuam mas UN tsuas nug nplog saib nplog lub teb chaw noj
nyob le caag, nplog yuav tau has qhas rua UN xwb. has txug tej dlej
num nuav kuv tseem tsis tau paub txug le nawb.
Koj tsis xob rawm has tas mej lub koom hum nim khaav khaav le ub le
nuas, koj yuav tau tig saib yug tug kheej tas yug puas tau paab lub
koom hum ntawd lawm es lub koom hum ua tsis tau dlaab tsis rua koj mas
koj txhaj le yuav thuam has tau puab, dlej num mplaj teb tsis yog ua
si, tsis zoo le Moob es hu tej nam tsev tuaj sib tshe koj npuaj teg
rua kuv kuv npuaj teg rua koj le Moob ua, UN le mas muaj tej lub caij
luas tsuas has rua ib paab tuab neeg xwb, tas kig luas le has rua lwm
paab tuab neeg lawm. Vim tas nyag muaj nyag le teeb meem sib txawv.
Ua tsaug kws koj tseem qha tas koj yog ib tug kws nrug puab dla cov
dlej num ntawd hab es koj txhaj le paub zoo dua kuv paub lawm.
YTK