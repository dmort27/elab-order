Ib tug txiv neeb hais tias cov neeg ntseeg vaj tswv mas thaum kawg vaj tswv yuav rau txim rau nws. Txiv neeb hais tias yog thaum cov ntseeg vaj tswv tuag lawm, lawv yuav tsis tau noj tau haus, thaum lawv mus cuag lawv poj lawv yawm. Yuav tshaib plab heev, vim tsis muaj qaib txias noj taug kev, tsis muaj dej cawv haus, tsis muaj nyuj cab, yuav tsis muaj khaw nyiaj khaw kub (khaw maj) rau, thiab tsis muaj nees muaj tis caij tib yam.
Dhau qhov no, thaum tuag lawm, yuav mag coj mus ntsia rau ntawm tus neeg (hmoob cov coj dab tus nees; in other word, the cross), txog thaum muaj ib tug los theej nws lub txhoj.
ibobpebyogkawg

Phoojywg ibobpeb,
Kuv xav hais tias Yawgnomdub hais peb Hmoob xwb twb txaus lawm, koj tseem ho hais ntxiv thiab. Cia tus puav tsis to taub hais xwb twb txaus lawm tsi tas peb yuav hais kom sib phim.  Tab sis qhov no tsuas yog kuv kev ntseeg xwb tsis dua ntawm koj...Phiaj

kav liam lawv mas cia kom txom nyem nyias mam paub nyias. cov tsis lawb dab ho poob ntaiv rov rau sab hauv li cov ntseeg hais los kav liam ntawd yog nyias yeem ntseeg nyias hos cov mus ntseeg lawm ho tsis tau noj haus thiab tsis muaj qaib coj ke ces mus yuam kev rhuav rau tom mab sua zos lawv muab ntes mus ua qhev ntev2 los yog nws teeb meem. qhov hmoob qhuab ke thiab kom qaib coj tus tuag kev mas tsuas ntshai tsam rov mus yuam kev ces mus tsis tau rau poj yawm zos cia li yuamkev rau mab sua zos mab sua muab ntes coj mus ua qev tsis tas tsis kawg. nyias hais nyias hom zoo tshaj ces cia nyias coj nyias hom.
yog tsis yog nyias nyiam nyias hom ces meskas kuj sawv daws xaiv ib tug president lawm xwb. txawm yog neeg lub siab tsis yog ib yam ces thiaj muaj coob tus los sib tw xaiv ua president. tsam no ces yuav pov bav rau tus tug los ywj siab. yuav ntseeg hom kev cai dab quas twg los ywj siab.

ibobpeb.
Koj cov lus no kuv twm tag nws tsi muaj qab ntxhiab tus dab tsi kiag, Tsi paub tias yog vim dab tsi koj yuav lam tuaj Post tau tej yam zoo li no. Koj puas tau xav zoo2 lawm tias cov mus ntseeg ntuj lawm los lawv yeej tseem yog hmoob, Cov tseem coj qub kev cai los lawv kuj tseem yog hmoob ib yam, Sawvdaws tseem puav leej nyob ua neej ua tsav noj sib hlub haus sib ce, Koj qaib pw kuv nkuaj kuv os tseem pw koj cooj, Muaj qee tus yeej tsi xav mus ntseeg ntuj kiag li los yeeb vim tej zaum tej txiv neeb txiv yaig pab tsi tau nws  qhov uas nws ntshaw, Tej zaum cov ntseeg tsua ho tuaj pab cawm tau nws, Thiaj muaj kev txiav txim mus ntseeg ntuj,Los sis muaj qee tus neeg Tsawg kwv tsawg tij yuav mus coj dab tiam qhua yeej tsi yooj yim, Muaj ib txhia kuj pom tias peb hmoob kab lis kev cai ntau heev nyob rooj teb no tsi yooj yim ua sawvdaws thiaj muaj kev hloov. Ntawm kev ntseeg ntuj thiab kev coj dab yeej tsi muaj ib tug twg,   Yuav tau mus pom nyob rau yeeb ceeb teb txoj kev ntawm cov tuag lawm lawv lub neej nyob li cas. Txij thaum lub ntiaj no pib tshwm sim thiab tsim tau muaj tib neeg nyob los txog rau nyem no,cov uas tuag mus lawm txog tav nov, Yeej tsi muaj ib tug yuav rov qab los qhia tau rau neeg yaj ceeb paub tias lub neej tus tuag, tuag mus lawm mus zoo li cas,Txom nyem los tau zoo npaum twg.
Txhob lam nqa tej yam ua rau neeg tsi sib haum xeeb li no tuaj sib tawm tsam, Tej no tsuas yog koj lub tswv yim tus kheej kev xav lam ua lam hais xwb nawv.

Phoojywg Phuajxab & Dony,
Neb hais yog lus kawg lawm. Thov sawvdaws ho pab cheem ob tog thiab.
Cov phoojywg sawvdaws,
Peb yuav qhuas peb txoj kev ntseeg npaum li cas los yeej zoo npaum li
ntawd, tabsis thov tsis txhob hla mus thuam lwm tus txoj kev ntseeg.
Yob peb coj tau li no ces peb yeej yuav muaj kev haum xeeb xwb. Kev
ntseeg tsuas yog ib yam uas los pab nplij kom yus lub siab loj siab
tus xwb; txawm ntseeg yam twg los yeej puav leej zoo.
HL

ntseeg hom twg los tau kawg li mas. tsuas yog yuav tau tau ev hnab thiab kwv phom lawm tom hav zoov mus tiv thaiv nyablaj thiab blog tsis pub mus tua hmoob ntxiv lawm ib tug yuav hu vajtswv ib tug yuav hu pojyawm los nyias ua nyias zaj. cia seb yus pag! rau yeeb ncuab lawv pag! rov tuaj seb leej twg tseem sawv no ces nyaj nws hom ntseeg yuav work rau nws zoo tshaj lawm ntag.

Cov phooj ywg sawvdaws,
Kuv xav tias yog peb hmoob lam muaj ib lub teb chaws ntshe peb yuav muaj rov rog txog pawg ntseeg vajtswv thiab cov coj qub kev cai dab qhuas.
Kuv xav tias yog VP tseem nyob ntshe nws yuav muab sawvdaw cov uas ntseeg vaj tswv rau txim tib yam li vaj tswv rau txim rau cov uas ntseeg nws ho?
Yog vim li cas nej hmoob ho tseem ntseeg nej cov poj yawm lawm nas, es ho mus ntseeg ib tug neeg tuaj tuaj fwj txwm?
ibobpebyogkawg

On Wednesday, October 31, 2012 6:34:44 PM UTC-5, ***@hotmail.com wrote:
ibobpeb,
Koj kav tsij hais tiag hais tiag kom yeej mus li ov, ib tus phooj ywg hais rau kuv hauv peb SCH no, kuv tsi nco qab nws npe lawm, nws hais thaum ub uas kuv tsi tau tuaj rau hauv lub SCH no mas tsi muaj leej twg yuav hais tau ib lo lus txog Yesxus hlo li, yog leej twg ib nyuag hais txog Jesus mas cov ntseeg Jesus tawm coob kawg nkaus hais ua ncauj liab pes vog li, mas cov coj dab qhuas Hmoob yeej tsi muaj cuab kav tham txog Jesus li ntag, cia koj sim ho nrog lawv cov ntseeg Yesxus sib cav pem txuas mus saib yuav mus zoo li cas, tus yuav yeej lawv ces ntshae yog koj lawm xwb laus nws hais li no rau kuv.
Kuv ntseeg tias koj hais los yeej yuav tsi muaj qhov txhaum, rau qhov lawv twb hais peb cov coj qub kev cai tias peb ua dab qhev, ib tus neeg coj dab ua dab ua qhua mas peb txhua txhua tus txiv tsev uas nws mus nyob nws ua ib yim lawm mas yuav teev tus db xwm kab,mas tus dab xwm kab ntawd yuav coj 7 tus dab los ntxhiv rau tus dab xwm kab yuav los ua hauj lwm los noj lub cuab lub yig thiab tseem hais ntau.........mus.
tej li cov xib fwb tau hais peb cov coj dab qhuas qub ntawd tseem mob chob siab tshaj ua ciav peb twb nyob tau tsi khib peb ib yuag qhov.
Txij thaum kuv tuaj rau hauv SCH no peb kuj tau sib luj ncauj txog dab qhuas Hmoob thiab dab qhuas Jesus ntau li ntau los lawm, sib cav sib cav txog kawg cov coj kev cai dab qhuas Jesus kuj ciag li ntsiag tsi tawm tuaj ntau li yav ntuj thaum ub lawm.
Yog li hais los saum ces koj yij meem hais tiag tiag kom yeej mus li vim koj yog tus uas tsi tau ntxeev siab los tawm tsam hauv yus tsev neeg Hmoob tej kev cai ib txawm muaj los, koj yog ib tus uas tawm tsam yam dab qhuas qus uas yuav los raug rau yus tsev neeg Hmoob txoj kev teev hawm kev ntseeg. Tab sis yuav tau muab qhov yog thiab qhov muaj coj los hais xwb, koj yuav tau muab tej uas cov XF tau hais peb txoj qub kev cai phem npaum ub npaum no ua ntu zus coj los tham mas koj thiaj muaj yeej. qhov yeej yog yeej li cas, yog yeej hais tias kom ib leeg saib ib leeg ntawm tej kev ntseeg kom rau roj.
YTK

Tilaug YTK
Tijlaug YTK,
Koj tus ua tij uas niaj hnub advocate kom Hmoob ciaj HAIV tseem hais li ko xwb ces ntshai qhov dream kom Hmoob ciaj HAIV yuav mus tsis txog qhov twg li os...Phiaj

YTK,
Koj hais yog kawg li lawm os. Ib qho kuv tsis nkag siab mas yog vim li cas nej ho yuav ntshai cov pawg ntseeg vajtswv ua luaj li na?
Cov pawg ntseeg lawv tsis nco qab lawv tus kheej lawm, los sis tsis nco tias lawv yog leej twg lawm na. Yog li no kuv thiaj li xav tias yuav tau rov tuaj qhia lawv kom lawm xeev xwm thiab rov los nco txog lawv tej poj yawm xwb.
Txiv neeb ib txwm hais tias tsuav lawv yog hmoob xwb ces yeej yuav dhia tsis dhau ib yam nyob ntawm lawm poj yawm li os.
Nej sawv daws muab nrog xav seb ib yam lawv yuav dhia tsis dhau yog dab tsi? Kuv xav mas tsawg tsawg tus thiaj li paub xwb?
Puas yog ib txhia (cov pawg ntseeg) twb nyuaj siab heev lawm na?
ibobpebyogkawg

Kwv Dony,
Koj mloog kuv hais saib puag yog tso li txaus tus siab, thiab koj sim tsom xam yus tus XF thiab tej tswvcuab kev hais lus , txhua txhua zaug uas muaj kev ploj tuag, muaj rooj noj rooj haus ntawd seb tus XF thiab coob leej hauv pawg ntseeg tham dab tsi rau hauv thiab.
Kev tham pem kev hais lus xav tias peb txhua tus tsi txhob zais, yuav tau tham ncaj nraim li txoj kev tshwm sim.
Nyob rau hauv peb tsev neeg Hmoob kuj muaj 2 txoj kev ntseeg xws li coj dab qhuas Hmoob qub thiab dab qhuas Jesus yog cov coob, dua li lwm hom kev ntseeg ces yog muaj tsawg lawm.
Raws li kuv tus ua tij tau mus ua qhua rau hauv tej tsev txias pam tuag, txoj qub thiab txoj tshiab los kuv puaj leej mus koom ntau li ntau los lawm.
Thaum mus txog rau hauv lub ntees tuag uas coj kev cais dab qhuas Hmoob poj yawm mas tsuas hnov suab qeej suab nruas nrov ntshu rooj tib neeg hais lus ntsho tsuam cuag zes qav tsuam qe es qav quaj, tab sis nyob rau hauv txoj kev cai tuaj nta dab nta qua mas cov tub lis dej num mas nyias ua nyias txoj hauj lwm khov kho rau nyias txoj num uas tsev xyom cuab tau thov lawv tuaj ua num muaj txiaj muaj ntsig xwb, Txiv qhuab kev, Cov txiv qeej, cov txiv kav xwm, cov niam ua mov, cov tshwjkab, hmo xaus Txiv coj xais foom kom, lawv cov muaj npe li hais no lawv nyias tuaj ua nyias txoj num ntawm nws xub ntiag nkau nkaus xwb, lawv tsi ua tsi lwm tus lwm tus txoj num, nyias ua nyias fab taw ntsos nws qhov xwb, tsi hnov hais ib lo lus ncuam tshuam txog cov uas mus ntseeg Jesus uas coj dab qhuas Yesxus ib nyuag qhov me me rau hauv hlo li ntag.
Thaum kuv ho mus ua qhua txwg tuag txog rau hauv tsev neeg coj dab qhuas Jesxus mas hnov tham lus yau yau nyob tshiag twb to, muaj koog puav kuj tham ua plis plos qhov me ntsis tab sis thaum tus XIB FWB los hais lus lawm ces XF hais ib los xwb ces suav daws ntsiag tas lawm, tab sis nyob rau hauv txoj kev thej xab nam rau tus tuag mas tus XF hais zoj li "25-30 nas this" xwb ces tus Xf twb hais lus cuam tshuam mus ki rau cov coj txoj qub kev cau Hmoob lawm, muaj qees tus XF ces nws pib kiag hais xwb nws twb hais txob thuam tej kev cai qub ua ntej lawm li los hais nws txoj kev ntseeg kev pam tuag ntawd, thaum nws txob thuam txog txoj kev cai qub mas ua rau tej xyom cuab thiab cov uas tuaj txhawb zog kom tsev sov mas luag tsheej tsaug rau cov coj qub kev cai li uas cov coj qub kev cai mas tsi yog Hmoob li.
Thaum XF tuaj thej xab nam tas lawm ces tej tswv cuab lawm tsev tas ua rau rooj nqha tag, tsuas tshuav cov xyom cuab thiab qho tug nyuag nrog rau cov uas tseem coj qub kev cais zaum nrog cov xyom cuav zov tus tuag xwb, tej li hais los saum no muaj tseeb. Koj
kuj hais li hauv qab no tias....
Kuj yog li koj hais lawm thiab, yog li mas kuv xav kom cov ntseeg Vajtswv txhua tus yuav tau hais rau cov XF thiab tej tswv cuab suav daws nyias tham nyias txoj hauj lwm kev taug ntawm txoj kev ntseeg xwb tsi txhob mus hais tshaj mus kis rau lwm tus tej kev txoj kev ntseeg nyob rau hauv tej kev noj kev haus, kev ploj kev tuag li tau hnov tej XF tau hais ua ntu zus los li yav tas lawm, yog nej tsi hais rau cov ntseeg Yesxus kom tau hnov tiag tiag ces tom ntej no kuv ob lub pob ntseg tseem yuav rov hnov dua thiab ov.
Hais txog HAIV mas nws muaj nws kev taug, kev ntseeg mas nyias muaj nyias kev taug sib txawv txhob muab los ua ke, peb muab cais meej tias Haiv yog feem ntawm tag nrho neeg tsi hais cov coj kev ntseeg yam twg los yuav tau los sib koom ua ke kom muaj lub zog loj, kev ntseeg mas nyias hais txog nyias qhov ntawm nyias lub xub ntiag xwb tsi txhob hais tshaj cov lus mus rau lwm tus li kev ntseeg mas thiaj haum nruab nrab los nyob tau ua ke, ua ib tsob tsev neeg Hmoob kom muaj lub kuj cuab "tebchaws".
Tos kuv ho hais li ntawd mus txhawb "ibobpeb" los vim peb muaj kev cov nyom los ntawm kev ntseeg dab quas loj, es kuv thiaj hais li ntawd rau suav daws hnov, yog yuav muab saib hais raws li qhov tseeb tseeb ntawm txoj kev ntseeg ces cov coj qub kev cai dab qhuas Hmoob lub siab tseem loj tshaj cov uas mus ntseeg dab qhuas Vajtswv lawm ntau npaug, rau qhov cov coj qub kev cai tsi tau hais ib lo lus cuam tshuam txog cov ntseeg Vajtswv rau tej tshav noj tshav haus li hais los saum hlo li, tsi yog yuav lam tuam mom thuam  los sis nias ib pab pawg ntseeg twg, hais li yus qhov ntsej hnov, qhov muag mus pom ua ntu zus los.
sis ntsib dua
YTK

ibobpeb.
Kuv tsuas yog ib tug neeg nyob hauv nruab ntsab xwb.
Koj kuj muaj ntau Lo lus rau cov ntseeg ntuj, Txhua
yam puav leej yog kev tawm tswv 8 xwb, Yuav tau muaj
nug thiaj yuav muaj teb.
Kuv Nug koj tias Lub neej tam sim nov, Peb nrog luag
nyob rau luag lub teb chaws Luag txwv tsi pub tua tsiaj
txhu hauv vaj hauv tsev, Ua nrov ncha rau cov neeg ob cag
ntawm yus ib ncig, Ces yuav raug luag hu xov tooj rau tub
ceev xwm tuaj nrog saib xyuas.ib xyoos twg yam tsi muaj kiag
twb yuav tau ua li ntawm 3 zaug.
Tej zoo li nov yog ib yam uas cov hluas tsi xav cev tes
tuaj pab thiab lawv tsi xav pom. Hmoob txoj qub kev cai
txawm xav coj npaum twg los luag lub teb chaws tsi phim
lawm, Thiab cov hluas los yeej tsi nrog kawm lawv xav nyob
rau qhov yooj yim xwb.Koj puas tau xav tias ntxiv 50 xyoo
tom ntej no mus hmoob txoj kev cai puas tseem tshuav 50%
yog dhau peb phaum laus no tag lawm.
Hais txog ntawm txoj kev Ntseeg ntuj.
Qhov tseeb tiag Kev ntseeg Yexus, Yexus yeej tsi yog hmoob
pog hmoob yawg tiag mas, Tab si luag tho tau ib txoj kev taug
yooj yim rau neeg ntiaj teb, Luag xub txawj xub ntse luag
khaws qhov zoo sau qhov zoo cia kom sawvdaws xyaum, Zoo li
Txoj kev luag ncaws kom ddo tsi pub kom muaj pob zeb pob ca
yog taug lawm yuav tsi pub dawm ko taw.
Zoo li no cov hluas txheej tshiab nyem no, Los sis cov uas
ho tau kawm ntawv muaj qhov muag pom, tau nyeem ntawv ntau
mus ntsib txoj kev cai tshiab no Sawvdaws thiaj yuav tau xaiv
qhov yooj yim, Yog mus ntseeg lawm muaj tus coj muaj tus yuav
pab, Txawm muaj koj ib yim tsi muaj kwv tij los yeej nrog tau
Luag.
Koj sim ho tig rov los tshawb hmoob li Ntiag tus saib tshuav
Dab tsi rau peb yuav tau kho?.

yog piav ncaj2 tsis zais ces XFlawv yeej zaum tsaws thiab sawv ntseg2 cem hmoob tsis lawb dab tias yuav mus dab teb nkaus xwb mas. mus nram church seb hnov ib yam nkaus. yog XF tsis hais li ntawd kom hmoob ntshai2 txaus hmoob tsis kk mus church xf pawv tsis tau $. xf kuj tau ua nws txoj num kom hem tau hmoob ntshai mus church thiab muab $ pub rau church. xf muab cov nyiaj pov lawm saum huab cua. yog vajtswv yuav ces nws txais lawm tsawg daim pob rov rau hauv av ces ypg vajtswv muaj txaus lawm vajtswv muab rov los rau xf tau siv.

All,
Kuv pom zoo tias cia yawm ibobpebyogkawg nws hais nws thiab vim qaum tsua yeej xub hais phem es qab tsua thiaj teb phem kom sib phim ne.
Yuav tsum muaj tus tuaj nres cov coj pojkoob yawmtxwv no thiab es peb Hmoob lub society thiaj yuav muaj taus balance of power nawb.
TseemYeej.

Tseem Yeej,
Puas yog cov coj kev cai tshiab yuav yog cov los tshuav tshem cov coj kev cai qub na?
Kuv tsuas hais qhov tseeb li txiv neeb tau hais tseg xwb? Zoo li cov tuaj hauv no twb nqos tsis tau qhov tseem ntawm qhov tiag ll txiv neeb ib txwm hais li puas yog?
Yog ntseeg vajtswv es tsuas hais yuav mus "nres cov coj pojkoob yawmtxwv" xwb es yuav ua cas mas?
Zoo li cov phooj ywg hauv no los yeej yog tib cov tsis paub kev cai hmoob; kev cai dab qhuas hmoob li lawm?
ibobpebyogkawg

ibobpebyogkawg,
Ua cas zoo li koj tsi tob taub AS CAAS TseemYeej cov lus li tsi sub as, TseemYeej hais tias, tos hais tias koj tuaj tiv thaiv hais rau fab kev coj kev cai poj yawm txwv txoob los vim yog twb muaj cov xub hais cov coj qub kev cai ua ntej lawm es koj thiaj li tawm tuaj hais, nws pom zoo cia koj hais koj thiab.
Koj puas paub txog lo lus tias "qaum tsua xub hais phem es qab tsua thiaj teb phem kom sib phim ne" puas yog koj tsi to taub es koj thiaj teb rov nug tau niag rov quav qees li ntawd.
TseemYeej hais lus tuaj txhawb koj xwb ov koj mus nyeem zoo zoo saib maj, los yog koj tsi paub paj lug naj?
Yog tias koj sau tsi tau ntawv ua lus Hmoob dawb zoo los koj sau ua lus Moobsib li koj ib txwm hais xwb los tsi ua cas li ov, hais hom lus twg los tau tas nrho puav leej yog Hmoob.
YTK

Yawg hlob  ibobpebyogkawg,
Hahaha....Koj mas tam tseeb tiag lauj. Koj zoo nkaus cov yawm qigtaub sib ntaus  wrestling hauv TV es ntaus mus ntaus los ces yus rov phob yus tus khub ntag yom.
Rov mus kawm ntawv Hmoob thiab lus Hmoob tso nawb koj naj!
TseemYeej.

Kwv Tseemyeej aw..
Lom zem heev. Muab xav mus xav los mas lub hmoob thiab ntawv hmoob mas yeej tsis yooj yim kawg li.
Kuv tus nplaig mas mob kawg nkawv li, kuv hais lub hmoob thiab sau lub hmoob thiab nyeem lus hmoob mas nyuaj kawg.
Ua li Dr. Pao niaj hnub tuaj hais hauv no; kuv tuaj kawm ntawv hmoob xwb os.
Tuaj xyaum nyeem ntawv hmoob, tuaj xyaum hais lub hmoob, thiab tuaj ntsuas zog li koj hais los mas.
ibobpeb
Zoo siab thiab

Yawghlob nyastij uabnyuab ibobpebyogkawg,
Hahaha... koj twb hlob kuv es tseem nyuam qhuav tuaj xyaum nyeem ntawv Hmoob thiab hais lus Hmoob xwb ces ntshe yuav sawv koj ntxov lauj.
Tos plaubqaib tsis ciajncaig los zoo li no laud.
TseemYeej.

Yawg thaub ibob ed caag ed noog koj cov lug mas txhaj le yog lug xev
xwb tag lauj.  Xob nyuab sab tsis ntev nuav tes cov lawb dlaab tub
yuav tuaj coj koj lug ntseeg Vaajtswv hab.  Ntseeg tug tswv ntuj kws
muaj txuj sa nyob moog ib txhi xwb txhaj tau txujsa ntev dlhawv thaum
koj txujsa nyob huv lub nplaajteb nuav taag lawm.
YTK, kuv noog mas koj yeej muaj mental problem lawm ntaag vim has tas
txhua tug tuab neeg tsis has tug laug, hluas los sis miv nyuag yau,
tug ntseeg hab tsis ntseeg has lug tes yeej txhum koj taag huv tuab si
le lawm.  Koj yuav tau moog kuaj doctor sai sai nua tsaam tes ntev
moog luag hua khu tsis tau lawm hab ov.