cov phooj ywg s/d,
thov kom nej pab kho kom tau peb hmoob tej ntaub tej ntawv tiag tiag.
nej cov muaj rab peev xwm, nej tsis txhob lam muaj tso tseg thiab qaug
luag lub tswv yim. qhov no tsis yog cem, tiam si, txhawb hmoob lub
neej thiab txoj kev sib hlub loj hlob zuj zus mus yam tom ntej xwb.
tej yam, luag sab nraum tau tsim rau peb, yeej lees paub yeej ris luag
txiaj. tiam si, yog raws li kuv xav, peb hmoob tsis paub + txawj hais
kom sib haum peb tus kheej. vim li ntawv, tej yam twb yog lub zoo tswv
yim los tseem poob qees.
nyob raws li science, lawv siv qhov tswv yim, occam's razor. qhov no,
tej co tsis paub, txhais hais tias, "All other things being equal, the
simplest solution is the best." (wikipedia) tiam si, qhov no, yog
txhais raws li kev yooj yim xwb. qhov tseeb, yog koj muab xav mus xav
los, yog, "a solution should be as simple as possible, but no
simpler."
kuv hais li no yog hais dab tsi? yog hais li no. tej ntaub ntawv hmoob
es yuav siv nyog los ua tau qauv ua hmoob ntaub ntawv, twb muaj kiag
ntawm taw lawm. tej yam no zoo li NDX lawv cov QNQN (it's not his, but
he is one of its champions and promoters) thiab SLY lawv cov Phaj
Hauj. ib co xav thiab nyiam siv RPA thuam tias, "QNQN + PH nyuaj dhau
hwv lawm. ntawv las tees yooj yim siv dua. siv qhov yooj yim xwb."
yog koj cia li xav ceev ceev xwb, ces yog li lawv thuam tiag. vim li
cas ho tsis siv qhov yooj yooj yim es pheej mus siv qhov nyuaj nyuaj
xwb? luag yuav muab piv tias, tam sim no, twb muaj tshuab ncaws teb
lawm, los vim li cas, koj thiaj li tseem mus siv rab choj txhwj (rab
hlau) ncaws teb tas mus li?
TIAM SI, qhov yooj yooj yim xws li RPA txwb ua rau peb haiv hmoob tawg
loj zuj zus mus. nej yeej paub paub lawm; tej yam no yog tej yam peb
niaj hnub pom: moob, hmoob, mhoob, etc... peb xav tau qhov yooj yim
siv, peb xav tau lub tshuab ncaws teb kom peb tau zoo. tiam si, hnub
no, qhov yooj yim rhuav peb tawg, lub tshuab laij av rhuav peb thaj
teb. muab luag txuj los siv, muab qhov yooj yim los siv, es pheej ua
rau peb tawg thiab sib to taub yuam kev zoo npaum twg? tej zaum, peb
tau zoo 2-3 hnub, tiam si, tas ib sim peb yauv txom txom nyem.
kuv thiaj xav, "a solution should be as simple as needed, but no
simpler." RPA yooj yim kawg, tiam si, ho yooj yim dhau hwv lawm rov
qab tsoo peb haiv hmoob tawg ib qeb loj tshaj suav tau quab yuam faib
peb ua pab ua pawg yav tas thiab. yog li ntawv, peb yuav tau nrhiav
los tsim kom tau peb teej peb tug tiag tiag. peb yuav tau tso qhov
yooj yooj yim no pov tseg. qhov no, tsis yog hais kom siv qhov nyuaj
nyuaj, TIAM SI, hais kom tsim + siv qhov pab tau peb hmoob txawj sib
hlub thiab muaj kev tiaj tus (peace) + vam meej (prosperity). txawm
yog qhov no yuav nyuaj dua RPA los xij. txawm yog ho muaj tus ntse li
SLY es tsim tau hmoob ntaub ntawv yooj yim dua RPA los xij. qhov
tseeb, tsis yog qhov nyuaj los qhov yooj yim, tiam si, yog lub hom
phiaj (li xov tooj cua moj them niaj hnub hais) ras haiv.
kuv yuav teb cov RPA supporters txog qhov lawv thuam (criticize) tias
tej ntaub ntawv hmoob (i.e. QNQN) nyuaj dhau hwv lawm. thaum lawv hais
tias "nyuaj" no, lawv hais tias
a) tsis yooj yim sau raws li keyboard
b) tsis yooj yim kawm vim cov ntawv sib chab sib chaws (intricate
alphabet)
c) tsis yooj yim cim (too many alphabets)
tej lawv tau thuam no yog kawg los mav. yeej muaj tseeb nawb. tsis
muaj chaws cav kom dhau. these are excellent points. tiam si,
1) thov nej pab saib xyuas (study) txog ntawv suav (han.zi), kaus lim
(han ja), nyiaj pooj (kan ji)
2) thov nej txwb muab ua zoo xav peb muab ib qho teeb meem me pauv
teeb meem loj
qhov ib yog hais txog han.zi, hanja, + kan ji. hanja thiab kan ji yog
qev los ntawm han.zi xwb. txawm li cas los, lawv peb hom ntawv no
nyuaj tshaj QNQN + PH nawb. tsis yooj yim sau raws li keboard, tsis
yooj yim sau, tsis yooj yim cim (too many characters). txawm si, lawv
peb haiv neeg loj no, twb siv qees. tsis tag li ntawv, ntawv las tees
yooj yim siv, tiam si, tsis yooj yim nyeeb + to taub. piv txwv, yog
kuv sau "cov nyom" no yog txhais li cas? yog kuv sau "txiv" no txhais
li cas? yog tsis muaj context, ces koj yeej tsis paub kuv hais cov
nyom = grass los cov nyom = difficult, or, txiv = father los txiv =
fruit. tsis tag li, tseem muaj qhov twb kho tsis tau tias yauv sau li
cas, muab ib los sau ua ib los (cov nyom), or, muab ib lo lus sau ua
ib los (covnyom).
qhov ob yog hais txog muab teeb meem me pauv teem meem loj. teem meem
me yog dab tsi? yog kev sau ntawv. teeb meem loj yog dab tsi? yog qhov
uas peb tawg raws cov ntawv las tees. peb yeej tau txais qhov yooj yim
los mav, tiam si, peb yeej tau txais qhov nyuaj thiab tseem ceeb tshaj
plaws, qhov no yog kev ua haiv. kuv txwb hais hais lawm, los kuv yuav
hais dua, nyob ntawm txoj kev pab tsim + kho hmoob ntaub ntawv, tsis
yog evolutionary tsis yog stationary, tiam si, yuav yog poob rau qhov
revolutionary lawm. revolutionary vim tias qhov no rov qab tig los
ntawm txoj kev sib tawg mus rau qhov sib koom.
nej puas xav tias, vim li cas qing shi huang.di ib lub thawj lub hom
phiaj yog muab tag nrho han.zi los ua ib hom sau xwb? nej puas xav
tias peb hmoob tawg loj dhau hwv lawm raws ntawv las tees?
txawm yog hmoob lub neej zoo li thaj av fab fab los, thov nej txhob
vam vam cia cia siab xav xav so xav xav pw es mus siv lub tshuab ua
qhov yooj yim los rhuav hmoob thaj teb kom tas ib sim. tej zaum siv
tus hlau los tu thaj teb ib nyuag qeeb dua tiag. tiam si, tus hlau
yeej ncaws tau thaj av qhov txhias qhov chaws. lub tshuab tsuas laij
tau qhov do do tus tus xwb; tseem tshuav tej ces kaum teb nqaim nqaim,
ntxhov ntxhov, lub tshuab yeej siv laij tsis tau noj kiag li. qhov kuv
xav xwb, peb yeej ua tau yog peb txawj sib hlub tiag. txawm peb sib
rab hlau es ib nyuag qeeb zog lawm los, yog peb sib tuav tes sib koom
siab, ib leeg tuav ib rab hlau, peb yeej yuav tu tau hmoob daim av ua
teb fab fab ntxhov ntxhov kom tau noj.
ua tsaug rau nej s/d. tej no yog kev xav xwb. tsis nyiam los thov muab
pov tseg. sau ntau ntau los thorn laus laus lawm, ib pliag thorn ho
vau thiab (tso dag xwb thorn, txhob chim nawb).

Xibfwb zhen,
Koj hais tabsis leejtwg yuav yog tus pib nas?

Bawg Zhen aws,
Kho taus cov ntawv yuav kho tsis taus cov neeg lis ces, koj cias lis lo
es wb mus noj fawm kom qab qab xwb os
-
Message posted using http://www.talkaboutculture.com/group/soc.culture.hmong
More information at http://www.talkaboutculture.com/faq.htm

Zhen,
Nej cov txivneeb laus teeb thaj kho ces suav daws kuj caum xwb los
pob.  Pes tsawg pab sawv los kho los yuav tos TXIV NAIS PHOOS approve
xwbx ces thiaj zoo li hniaj hnub no.  Kuv saib nej leej twg yeej hla
tsi dhau txiv naisphoos ib taws li las sav... yuav ua cas thiaj kho
tau mad?
Nej tsa pes tsawg lub rooj sab laj los kho ntawv Hmoob lawm? Ntau heev
lawm laiv... kuv xav na... Tseem tshuav kuv cov ntawv Moob Ntsuab tsi
tau coj tuaj nrug mej has... kav tsij  hu conference tsawg tsuag kuv
yuav rawm coj kuv le ntawv Moob Ntsuab tuaj nrug mej sibkhu.
Moobntsuab

Zhen,
Kuv yeej tsis tau paub dua koj li. Hnub no koj hais raug rau nqe lus
kuv nyiam tsum.  Kuv yeej xav li koj xav los lawm ntev (tshaj li ntawm
20 xyoo).  Kuv yeej tshawbfawb peb cov ntawv Hmoob yuav luag txhua
yam.  Muaj tib yam ntawv Hmoob uas yuav rub tau peb txhua tsav Hmoob
los ua ke ces yog tib tug ntawv Phajhauj xwb.  Tabsis, tus ntawv
Phajhauj li tamsim no sawvdaws niajhnub kawm niajhnub siv (lawj 2,
lawj 3, thiab lawj txhav) yeej siv tsis tau tau.  Yuav tsum yog hloov
me ntsis (revise) thiaj siv tau.  Raws li kuv tus txheej hloov
(revising formula), Hmoob, Moob, Ab Hmob (Hmoobnraug loj), As
Hmiaumnraum (Hmoobnraug me), Hmub, thiab Xyoob muaj peevxwm siv tau
uake.  Sau ces yeej sau tib yam.  Thaum nyeem ces nyias thiaj nyeem
tawm nyias tsav neeg lub suab.
Kuv xav mas yuav kho ntawv Hmoob es tasnrho Hmoob sawvdaws yuav lees
yuav mas kuv yeej xav hais tias peb mas ntshe Qin Shi Huang txoj kev
siv los kho kom tasnrho cov Suav sawvdaws siv Hanzi thiaj li yuav ua
tau kom Hmoob lees siv tib tug ntawv.
Tzexa

Zoo moov = good luck rua meb lub tswvyim.  Lawv le kuv nrug cov ceev
ntawv QNQN, PH thaam, puab yeej tsi kaam hloov.  Puab yeej muab nyuaj
quav xyaw neeg zi sischaab hab sischaw.  Puab yuav sau kuas dluav taam
tsoom moob huv nplajteb mas txhaj le yog.  Qhov ntawd yog ib lub
homphaj zoo.  Ces kuv has tas, "Zoo moob" rua puab.  Rausab puag lub
tswvyim ntawd pw es ua npausuav ntxiv saib nwg puas dlhau lug ua qhov
tseeb.  Qhov tseeb tag yog peb tsi siv ces nwg yeej tsi muaj qaabhau.
Qaabhau ces yog lub hauvpaug hab lub ntsis xwb.  Peb moob yeej yam lub
ntsis kws yog qhov luj (tau noj lawm maam le ua).  Peb poob qhov
txheejtxheem (process) lawm.  Nwg yuav nyam QNQN, PH, losyog RPA yog
tug txheejtxheem twg ncaaj hab siv tau cale siv moog.  Pomxeeb yog cov
tubtxawj ntxhaisntse lawm es tseem tog cov siv hlau hab tuamtxhob qha
kuas ua le puab nyam tsaiv ces le tej laug has, "Taag huv rig" lawm
las-as.  Le ntawd peb yuav pw ua npau-suav dua es tog Vaajmoob nqeg
sau ntuj lug nqug taagnrhob peb moob lug ua ib kev hab has ib hom lug,
sau ib tug ntawv xwb lov?  Peb cov kws tuaj meskas teb nuav, tseem tog
saibseb cov nyob suav teb, nplog teb pumzoo (approve) tsuav es peb
maam kawm ntawv lov losyog peb yeej kawm peb moog le lawm?
Xaav saibseb qhovtwg yog....Nyeem los nyeem, twm los twm kuas lub sab
kaaj mivntsivquav.

kwv tij hmoob--- i agree li tswv yim hais.  kho tau hmoob lawm mam kho
tus ntawv mas thiaj tau noj.  kho tau tus ntawm los yog kho tsis tau
hmoob ces yeej tsis tau noj ib zaug.  yog kho tsis tau hmoob ces don't
waste your time.  its better coj zob niam tub mus noj fawm tseem tsaus
plab dua.

Kuv agree le Tzexaab has hab vim tug ntawv Phajhauj mas sau lug Moob
Dlawb, Moob Leeg, and other los siv tuab tug ntawv sau. Kuv tsi paub
ntawv PHajhauj tabsi kuv tau nrug cov Ntseeg Chaofa thaam hab puab sau
rua kuv saib mas yeej zoo lawm. Tug ntawv Phajhauj nuav tsi muaj ntawv
Moob Leeg, ntawv Moob Dlawb tabsi muaj ntawv Moob xwb.

MT,
Koj pumzoo le txawjxaab has los yeej zoo.  Koj yuav tau kawm hab pum
meej tsaiv maam txhawb es thaus yuamkev lawm los yug txhajle tsi has
tas, “ua lecaag tsi nwg txug qhov ntawd le lau.”
Thawv phajhawj, ntawv paajntaub, hab ntawv Lastees yeej tsi muaj cov
qauvntawv moob leeg nyob rua huv thauv cov ntawv ntawd tshwm tuaj.
Thaus moobleeg siv ces pauv!  Qhov ntawd qha le caag rua peb cov nam
moobleeg kws thaus luas ua tsi nrug luas ua, luas thaam tsi nrug luas
thaam es khawxyeem qhov yoojyim xwb?
Qhov txawjxaab has yeej los zoo lawm ntaag tsuav yog peb paub lub
hauvpaug, txawm nwg yuav yog tug qauv ntawv twg los kuas moobleeg hab
moobdlawb totaub has tas yog “Moob le” ces yeej siv tau.  Qhov zoo
tshaaj ces yog muaj kev sistxuaslug (communication) nruabnraab ntawm
moobdlawb hab moobleeg.  Moogleej yuavtsum tsi txhob pw es tog
moobdlawb xwb.

Cov phoojywg,
Yeej tsis muaj ib co ntawv Hmoob Dawb hos ib co ntawv Hmoob Lees li,
tsua muaj ntawv Hmoob xwb. Tabsis vim ntawv Hmoob nyuam qhuav pib ces
nws hais tsis txhij peb cov lus. Tabsis kuv twb pom neeg muab kho tau
zoo siv kawg lawm. Tamsis no tsis hais Hmoob Dawb los Hmoob Lees yeej
siv tus ntawv RPA no tau yam tsis muaj dabtsi cov nyom. Yog tus twg
nyeem tsis tau ces yog nws tseem tsis tau txawj xwb. Tus ntawd yuav
tau nug thiab kawm ntxiv xwb.
Piv txwv:
D thiab Dl tsis yog tib tug niam ntawd. Tabsis dev thiab dlev yog hais
txog tib tug tsiaj, hos Moob thiab Hmoob yog hais txog tib haiv neeg.
PY zhen,
Kuv yeej tseem xam tsis pom hais tias tus ntawd RPA no muab Hmoob sib
cais li, unless nej leej twg los point out kom meem thiab tseeb dua
rau peb pom. Kuv tsuas pom hais tias tus ntawd no twb unite tau Hmoob
los lawm hov ntau lawm xwb. Vim tus ntawv RPA no, tsis hais pab pawg
twg, coj txoj kev ntseeg twg, los yeej siv. Tamsis no nws twb dhau los
ua tus ntawv Hmong uas accepted by American government lawm. Nyog rau
tej zos uas muaj Hmoob coob, tus ntawd no yeej qhia nyob rau High
School thiab college lawm. Nyob rau qhov txhia chaw li hauv WI no, tej
public sign los yeej muaj ib txhia sau ua tus ntawv RPA no xwb.
HL

Zhen....aw,
Koj lub tswv yim no mas yeej zoo kawg lawm nawb. Ua li koj hais ned
cov txiv neeb no mas twb tsis tau nce thaj ua neeb twb hais nqi lawm
mas yuav txog koj siav heev los kho cov ntawv hmoob no lauj.
Kuv xav qhia rau koj me ntsis txog ntawm tus ntawv hmoob RPA las tees
nawb.Thaum pib tsis yog yuav tsim los rau hmoob thoob ntuj siv
nad......yog cov txiv plig tsim los rau peb cov ntseeg NTSE XUS KAV
TAUS LIV siv xwb nad. Peb cov KAV TAUS LIV yeej tsis tau muab phom
khoo leej twg kom kawm laid......nyias yeem nyias tuaj kawm ntawv taug
kev nad.......kuv hais ncaj nawb.....leej twg yuav kho peb cov ntawv
LAS TEES no mas yuav tsum muaj peev (nyiaj) los hloov peb cov phau
ntawv Moos Zoo (Bible) cov phau ntawv khaws txuj hmoob,dab neeg,kwv
txhiaj, nkauj hu cav txog peb tus NTSE XUS....etc mas thiaj yuav hloov
tau nawb.......yog nyob-b lam cia li hloov tus tsiaj ntawv ub,tsiaj no
mas yuav mag peb foob nawb....... txiv plig Nyiaj Pov txawm tuag
los......kuv tus Phwvnyawm no yog ib tug yuav foob nej ntag
laid......hmoob tshuaj,hmoob tsis rhaub li nawb.....ceeb toom rau nej
sawv daws paub ua ntej.......tsam lwm hnub nej hos hais tias nej tsis
paub........kuv tsis yog hais rau koj xwb.......hais rau peb tsoom
hmoob sawv daws.Peb tsev ntseeg KAV TAUS LIV yeej pom tias tus ntawv
no yeej tsis tau zoo 100%  tiam sis tsis muaj nyiaj los kho ces lam
siv li no mus.Hnub twg koj yuav teeb thaj ua neeb no ces hais kuv paub
es kuv thiaj tsis foob nawb.

Yaiv yaiv yaiv
Zag nuav kuv tug tij laug phwvnyawj nuav khov lawm laiv, nyaj yuav
paab tau koj kwv ntxawg teg dlej bnum lawm lauj.  Tau ob naj peb xyoo
nuav pheej pum koj me kwv txhuam ntais hlawv toj xwb los tsi tuaj paab
ywg roj kuam kub zoo le.  Zag nuav koj has tau raug kag koj kwv sab
lawm ntaag nawb.  Yuav tau khov le koj mas txhaj ua rua koj kwv ntxawg
tso sab tau os.

phwvnyawm awss...........ncab ncab ncab... ntshe ua raws li koj hais
ko ces txawm yuav yog li HL iab liam tias, "xav nrov npe" tiag pob
yom?
qhia rau koj tias tib neeg ruam ruam thiaj li xav muaj nyiaj txiag ua
ntej txhua tsav txhua yam xwb.
you have to understand, the "bible" today has many translation. the
bible translated in hmong is not even accurate. i have read a few, and
they are interpreted incorrectly. think about it the layers of
translation between the original source and hmong version. think about
what has already been lost, added, modified, etc.... this is not about
the bible, but the misunderstanding through the un-natural use of
latin alphabets by hmong people.
xob ras ras paus rua kuv meb.. koj naj.. koj twb tsis kam tuaj nrog
kuv noj fawm li es koj yuav ua li cas tuaj foob? tej nyuag yam yooj
yim koj twb ua tsis tau, tej nyuag yam kis 4 kis ntug no koj cas ua
tawv qhawv tuaj thab thiab? too funny...
tham li no xwb, me nyuam yaus tshaib tshaib plab li, tau mus rhaub mij
no tso nawb.