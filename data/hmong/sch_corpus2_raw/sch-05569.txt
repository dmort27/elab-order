Nyob zoo Xejthim hab Phabej,
Thov txim kws ob peb nub dhau lug lawd kuv tsis tau khoom teb meb cov
lug.  Nub nua kuv yuav teb meb cov lug.
Tej kws kuv tau teb meb ntawd tsuas yog has huv tsev  Hmoob nkaus xwb.
Tsev Hmoob mas yuav tsum khu txha caum cuag luas txuj kev vaam meej.
Meb cov lug kws tau has tas Chao Fa yuav muab teb chaws Nplog ua teb
chaws Hmoob ntawd yog lug ab lam nkaus xwb. Meb ob tug ko tub tsi paub
txug Chao Fa ib qho hlo le, meb laam xaav laam has, meb zoo cov le dev
kws nov cua tuaj xwb txawm siv tsej.
Kuv yog ib tug kws ua num nrug PKH tau 20 tawm xyoo. Chao Fa tug policy
tsis yog le meb ob tug dlaag kod has. Meb yim has ntau npaum twg, luas
yuav paub meb lub cis qai zoo npaum le ntawd xwb.
Chao Fa yog ib phav kaas moos kws tawm tsaam tsoom fwv Nploglab hab
Cobtsib txij xyoo 1975 lug. Chao Fa pum tseeb has tas tog lub teb chaws
Nplog pheej raug ua tsuv rog tsi su txij 1300s lug txug 2000s los vim
Nplog tsi muaj peev xwm tswj kaav lub teb chaws. Leej twg ho tau lug
kaav lub teb chaws los puav leej yog muaj neeg txawv teb chaws paab nwg
nkaus nkaus xwb. Koj sim rov moog nyeem keeb kwm Nplog txij thaum
Chaofa Ngum lug txug naj nub nua saib maj. Chaofa  Ngum moog yuav
Fuabtais Khabmeem tug ntxhais ua quas puj, hab coj Khabmeem tuaj paab
nwg tua nwg txiv hab nwg yawm. Tom qaab nua, cov kws swb ho moog coj
Phabmab, coj Cobtsib, coj Thaib tuaj tua dlua. Vim le ntawd txha ua rua
teb chaws Nplog poob ua cev qhev rua lwm haiv neeg cis fij cis tom.
Qhov kws tog Pathet Lao ho yeej peb tog saab xis yog vim le caag? Tub
yog tog Pathet Lao ua poov es coj Cobtsib tua tuaj pej xeem Nplog xwb
los sav. Qhov tseeb tub yog muaj 2 tug kwv tij ntawm tsev neeg fuab
tais xaav muab Fuab Tais Nplog txu tawm, ob tug xaav sawv lug hloov
chaw. 2 kwv tij hov txha muab tug kwv ntxawg Souphanouvong kws muaj
quas puj yog nkauj Cobtsib tso moog coj nwg cov neej tsaa Cobtsib tuaj
paab tua pej xeem Nplog, muab Souvanaphouma kws muaj quas puj yog nkauj
Faab Kis moog nyob huv nruab nrog nrug nwg cov neej tsaa Faab Kis tuav
pej xeem teg rua Souphanouvong hab Cobtsib tua. Ob tug muab lub teb
chaws Nplog ntxeev nphau, ib tug nqug ib cov pej xeem tuaj tua Fuab
tais, ib tug ho nqug Fuabtais nqug ib cov pej xeem moog thaiv Cobtsib.
Thaum ntawd, pej xeem Nplog yeej tsis paub qaab taug hauv xauv dlaab
tsi hlo le. Suav dlawg ntseeg hab rau sab ntso paab ob tug kwv tij
ntawd ua rog xwb. Npluav rog nuav peb cov Hmoob yog cov kws tuag saab
tshaaj plawg. Vim peb yog cov HLUB HAIV HLUB TEB CHAWS NPLOG tshaaj
plawg. Cov kws nyob rua tog Pathet Lao yeej mob sab tuag nthi paab lub
teb chaws, txha ua rua cov Hmoob tuag coob tshaaj plawg. Cov kws nyob
tog Fuab Tais los Hmoob yog cov heev tshaaj plawg. Thaum ntawm Nplog
muaj 5 phaj tub rog. Hmoob yog ib Phaj tub rog nqai 2 kws muaj GVP ua
tug coj xwb, tab sis tsis taag le kws tau thaiv phaj 2 xwb, Hmoob tseem
moog paab puv nkaus txhua lub phaj tub rog tuab si.  Vim le nuav txha
ua rua Hmoob tuag coob tshaaj hab raug Cobtsib hab Nploglab ntxub
tshaaj. Peb Hmoob tsis has tog saab lauj los saab xis yeej mob sab tuag
nthi paab lub teb chaws. Tab sis lwm hom neeg mas tsuas PLAY POLITIC
nkaus nkaus xwb laiv.
Ob tug kwv tij kws has ntawd xaav has tas txug thaum kawg ces ob tug
yuav tau lug ua Fuab Tais. Tab sis mas thaum kawg ho tsis moog le xaav.
Cobtsib tub fwb tau Kaixon lug ua luas tug tub txib ca lawm. Thaum yeej
teb chaws kag ntawd Cobtsib muab Kaixom lug ua tug kaav lub teb chaws.
Souphanouvong hab Souvana Phouma ho tau dlaab tsi?  Souvanna Phouma
chim chim npu paa tuag kug ca. Souphanouvong ua ib sab yuam kev txug
nub tuag xwb. Nwg nuav Kaixon yog tug "Hero" huas Souphanouvong tau
dlaab tsi os? Cov nav pab tib vav Hmoob 30 xyoo kuj nyob plhes muag
lawg ua yoov ntxuav teg ca hab xwb. Suav dlawg laam ua pob ntoos nyob
tiv naag tog lwj.
Vim yog cov Hmoob tog saab xis tau siv zug tiv tua tog Pathet Lao heev
mas txha ua rua tog Pathet Lao ntxub Hmoob heev. Xyoo 1975, thaum kws
Pathet Lao chaab tov txeeb fwj chim yaam seej seej tau kag ces puab
txha tig loos rob caub rua Hmoob. Hmoob txha raug ris tug nywj rog
Vietnam War nyob huv Nplogteb. Txawm has tas yog pej xeem xwb los tsuav
yog Hmoob saab xis ces yeej yog Pathet Lao tug " yeeb ncuab" taag
huv si. Le ntawd, peb Hmoob txawm yuav ua zoo npaum twg los luas txha
tsi hlub yug. Thaum kawg Hmoob txha tau txav txim sab khaws tej nyuas
qhub phom qub muas txwv seem lug kaab kwm pov puag txuj sa. Qhov nuav
tsis tau txhais has tas Hmoob yuav txeeb lub teb chaws Nplog lug ua teb
chaws Hmoob le koj has ntawd. Muab saib raws le Hmoob tej kev ab kev
khwv, kev nyaj txeem, kev pluj tuag huv dlaim aav Nplog tsis has tam
twg hab tsis has tog saab xis los saab laug puav leej qha rua peb has
tas Hmoob hlub lub teb chaws tag tag. Hmoob yog tug tswv kws hlub lub
teb chaws tshaaj lwm paab tuab neeg. Koj ho moog nyeem phoo ntawv hu ua
"Chao Fa" kws tug Author Thai hu ua Phiriya Phanasouvan sau hab tau
txais rangvang zoo xyoo 1981.
Vim le caag tau 30 xyoo lug nuav Chao Fa txha tseem tsi tau yeej? Tub
vim ib txha tseem tsaug zug zoo le Xejthim hab Phabej meb ntaag lau.
Tub yog xyoo 2005 lawm los meb tseem nyob rua 1960... xwb. Xyoo 1975
ntawd, tsoom nom tswv Nplog saab xis luag hab thuaj tas Hmoob ruag
heev. Puab ntseeg Souvanna hab Souphanouvong heev, mas txhua tug txha
zoo sab qhuas quas ntxhas cev cij dlaab rua Pathet Lao hab Cobtsib coj
moog loj hab hlais taag rua Samneua. Phoo ntawv " Khun hai theung
kok, lok hai theung hak" kws yog Colonel Khamphan Thammakhanti sau
tseg ntawd yeej qha ntseeg txuj kev ruag hab yuam kev ntawm cov neeg
ruag yaam meej pem kawg nkaus. Kuv xaav thov kuas meb xob moog poob tej
nyuas kev ruam ntawd ntxiv lawm. Yog meb xaav tau phoo ntawv ntawd mas
order rua: Chan Vannarath, 7321 SE 20 th Avenue, Portland, Origon
97202, phone: 503-235-0135. Ib phoo yog $25.00 xwb. Nyeem taag phoo
ntawv nuav mas txha paub txug lub tswv yim lim ham hab lub tswv yim
ruag (stupid) le Anti has.  Hab qhov tseem ceeb tshaaj plawg mas lub
sij hawm ntawd, zoo txiv neej yawg noob qais yeej poob taag, zoo nom
zoo tswv zoo Fuabtais los zoo sab tuag, tsuas tshuav Zoov Zuag Hawj,
Paj Kaub Hawj, Vaj Tswv Cim, Xaiv Suav Yaj hab ntau leej thawj Hmoob
txha tseem muaj noob qais nkaus xwb. Cov Hmoob kws nyob rua tog Pathet
Lao los tseem ca sab rua puab txuj kev ntseeg dlaag ntawm
Souphonouvong. Puab txha tau siv zug heev tuaj tua Hmoob. Tab sis ntuj
kuj tsis paab puab le hab. Koos Paj Cai kws yog Kong Phon tub rog Hmoob
tog Pathet Lao kws tuaj tua Hmoob Chao Fa nyob Phak Khek/Muang Cha txha
tuag yuav laug tu noob, including Nais Phoos Paseut Yaj raug tuag huv
si. Tshuav tsi txug 40 leej rov moog tsev lawm xwb.
Tsoom Hmoob tog saab laug kws muaj yawg hlob Faiv Ntaj ua tug coj kuj
los sim ca sab rua puab tej txaj ntsig kws tau paab lub teb chaws 30
xyoo lug, xaav tas yuav tau ib leeg ib lub tsev 2-3 xaab nyob,  ib
dlaim laj,  ib lub tsheb zoo lug caij nua. Tab sis luas laam ntxaag
dlaag kuas Hmoob muaj sab tuag xwb, vim Hmoob zoo le raab rag ntse ib
saab xwb, lwm saab mas yog qwb hlais tsi to le. Thaum kawg nav pab tib
vav Hmoob 30 xyoo tsuas tau ib nkawm khau khab nplawm kua taw, tau ib
lub tsev khaub hlaab nyob, tau ib tug nom pob ntoo lug zuv xwb yuad.
Nkim Hmoob zug kawg nkaus le tsis has Hmoob tog saab laug los saab xis.
Hmoob tsuas ntseeg tas yeej lawm ces yuav tau zoo neej ua. Puab pum peb
cov Chao Fa yog puab tug yeej ncuab luj, puab muaj zug zog zig nrug
Nploglab hab Cobtsib tuaj tua Chao Fa. Tab sis mas kuv nrug tu sab tas
Chao Fa tej muas txwv tsis paub tas leej twg yog kwv tij Hmoob hab leej
twg yog yeeb ncuab, muas txwv txha luaj zug raug cov Hmoob ntawd hauv
plaj nkaus xwb ua rua tuag lawm coob heev tag. Tom qaab nua, txij kws
Lauj Foom, Nyiaj Vws, Boun Thavi puab tuag taag hab tej tub hluas Hmoob
kws moog kawm tav txawv teb chaws lug txug kuj rov moog ua teb txha tau
noj ntawd Hmoob maam xauj pum tseeb tas Pathet Lao tsis hlub puab tag,
luas laam ntxag Hmoob lub zug lug noj xwb. Thaum ntawd Chao Fa nyob hov
twg lawm? Ntshai yuav ncaav tsis cuag lub zug lawm lau. Le ntawd, ces
kawg ua ib sab yuam kev kuas txug nub kawg xwb. Tsuas yog tshuav phaum
hluas nyav hlub txha  tseem ntshaw ntshaw suab npe hab dlaim ntawd
Sanlaseun xwb txha naj nub muab Hmoob tua. Tab sis kuv ntseeg tas suav
dlawg yeej yuav tsum nkaag sab xwb yog tas tau nyob ua ke sib thaam.
Tshuav tsis ntev tom ntej nuav, teb chaws Nplog yuav poob moog ua
Cobtsib tug. Txij kws Cobtsib muab Kaixon tsaa ua tub teg tub taw ntawd
lug, Cobtsib tuaj yuam kuas Nploglab hab Khabmeem lug sib koom npaaj
tsaa ua ib lub teb chaws hu ua : Sahaphan Indochine". Le ntawd puab
txha xee xaamnyas 25 xyoo kws yog suav txij xyoo 1975-2000. Tab sis mas
txug caij los tseem ua tsi tau vim tshuav Hmoob tseem dlaig puab roj
paa. Cobtsib tau khoo Tsoom Fwv Nploglab txij tug President ti nkaus
tug Hua Na Kha Neng Kan nyob rua txhua lub KaXuang. Tsoom Fwv Nploglab
tsuas yog TUG MOJ ZEEJ QW xwb, tug tswj hab khoo yog Cobtsib taag nrho.
Vim le caag xyoo 2004 ntawd Cobtsib ho tsaa tsev kawm ntawv Cobtsib 100
tawm lub nyob thoob teb chaws Nplog vim miv nyuas Cobtsib tsis muaj
chaw kawm ntawv Cobtsib? Cobtsib tso nwg cov tub rog tuaj nyob ua tuab
neeg Nplog hab yuav quas puj Nplog ua le Kaison cov noob Cobtsib kuas
coob mas puab tug phenkaas txha tav, puas yog?.
Xejthim, koj saib Chao Fa tsis khuab koj qhov muag kag, tab sis yaam
kws Chao Fa tau ua ntawd tsis yog Hmoob tau benefit xwb, Ntlajteb nrug
tau huv si. Tshwj xeeb tshaaj yog America hab Thailand. Thaum Vietnam
War ntawd US muaj nyooj hoom yaa puv ntuj, muaj muas txwv rag phom
txhua yaam tab sis twb moog tsis txug twg. Thaum US swb lawm mas txhua
lub teb chaws yeej ntshai poob plig taag tas tog communist yuav tsuj
Thailand hab Southeast Asia sai. Muaj ib txha thawj Hmoob txha tsiv
kawg kag kuas dhau rua teb chaws thib peb lauj.  Tab sis Chao Fa Hmoob
kuj muaj peev xwm tiv tua tub rog Cobtsib kws tuaj tswj khoo Nploglab
60,000 leej tau 30 xyoo lug nuav, ua rua Communism hlaa tsis tau tuaj
rua Thailand, thaum kawg US maam le loos ua nwg Soviet Union ndlog kag
lawm. Le ntawd, nwg nuav US hab cov teb chaws freedom txha muaj plhu
tuaj. Tej nuav ntshai yog mob koj Xejthim hwv lawm los caag koj ho yuav
tshev tas peb Chao Fa ruag tis ruag ntaus tsaav ntau yaam?
Peb Hmoob yog ib haiv neeg coob thib 3 nyob huv Nplog teb. Peb yog pej
xeem Nplog. Peb yog tswv teb chaws. Peb yog cov mob sab paab lub teb
chaws tshaaj plawg lwm haiv neeg kws nyob huv Nplogteb. Peb muaj cai
txhim khu, kaav, tswj lub teb chaws 1000%. Chao Fa lub zeem muag yog
hov nuav. Chao Fa tsis tau xaav le koj Xejthim has ntawd. Koj lub zeem
muag tsuas pum ntawm kua taw xwb koj txha pum yeeb ncuab zoo dlua phooj
ywg.
Chao Fa nywv thwm Lav Kot Ken Kam Neut Tham Ma Xat. Chao Fa ntseeg has
tas dlaim Luaj Pua ( The Earth ) tsis yog ib leej ib tug twg puab tau.
Nwg yog yawm saub tsim tseg. Txhua yaam txhua tsaav kws tshwm sim rua
dlaim luaj pua nuav yeej sib txig sib luag xwb. Txhua haiv neeg kws
nyob lub Luaj Pua nuav yeej sib txig sib luag, tsis muaj ib leej ib
haiv twg yuav luj dlua los muaj cai dlua lwm leej los lwm haiv neeg.
Vim tuab neeg sab tsis zoo, koj taug koj txeeb, kuv taug kuv txeeb mas
puab txha xuas lub zug muab dlaim luaj pua nuav faib ua koj tug kuv le.
Le ntawd mas cov minority txawm tsis muaj cai yog tswv teb chaws los
tsi muaj teb chaws. Tej nuav tsuas yog YWJ LUB ZUG xwb, tsis yog yoog
lawv txuj kev tshwm sim Kot Ken Kam Neut Tham Ma Xat.  Txhua haiv neeg
kws tshwm sim nyob huv dlaim Luaj Pua yeej muaj cai has nwg lug, kawm
nwg ntawv, naav nwg tsoog, coj nwg kev cai, ib haiv tsis muaj cai yuav
txwv ib haiv tau. Chao Fa nywv thwm txuj cai ntuj tsim teb raug nuav,
peb txha tau txhawb nqaa  tug ntawv Hmoob Yaj Soob Lwj ua ntawv Hmoob
rua haiv neeg Hmoob lawv le Hmoob txuj kev tshwm sim ntuj tsim teb
raug. Ua ke nuav, Chao Fa muaj policy rua txhua nywj keeb neeg nyag
muaj tau nyag teej tug puav pheej ib yaam nkaus le. Tsuas yog thaum peb
has txug ib lub tebchaws lawm mas yuav tsum muaj ib tug ntawv has ib
cov lug nruab nraab kws txhua haiv neeg paub ua Phasa Kang rua suav
dlawg.  Raws le Pa Kao Her tug policy kws kuv has taag nuav, mas txuj
cai tswj lub teb chaws hab Luaj Pua kuas muaj kev hum xeeb moog ib
txhis mas yuav tsum yog txhua haiv neeg muaj cai tswj kaav nwg tug
kheej, txhua haiv neeg kws koom ua ib lub teb chaws yuav tsum muaj cai
lug tswj lub teb chaws sib txig sib luag, ib haiv neeg muaj cai tsaa ib
tug theej kaaj tuaj zaum lub rooj Congress ua haiv neeg ntawd lub qhov
ncauj hab qhov muag saib tswj txuj kev ncaaj nceeg hab kev ruaj ntseg
ntawm lub teb chaws. Raws le tau paub lug xwb mas txuj kev cai nuav
tsuas yog peb Chao Fa txha muaj xwb, vim Yaj Soob Lwj yog tug qha tseg.
Yog taag nrho Ntlaj teb coj tau le nuav lawm, ntseeg tas yuav tsis muaj
kev sib ntaus sib tua lawm. Yog haiv neeg luj tseem tsim txom caij tsuj
haiv neeg miv mas txug thaum has cai  tsis sawv lawm ces kawg yeej yuav
tau sawv lug xuas phom tawm tsaam, thaum sib tawm tsaam ces tug raug
cai yuav muab tug tsi tau raug cai hu ua " Insurgent or Terrorist"
xwb.  Thaum Chao Fa txhawb nqaa txuj cai "Democracy" le kuv has
nuav xwb ces koj Xejthim txawm pum tas yog yuav ua teb chaws Hmoob nua
lov? Qhov kws ib lub teb chaws ho yuav tawg moog ua ntau lub teb chaws
ntawd nwg nyob txij paab tuab neeg kws tsaav txuj cai tswj kaav lub teb
chaws ntawd xwb. Yog yug cov kws kaav tsis ua zoo kaav, yug caij tsuj
cov yau es thaum puab has cai tsis sawv ces kawg puab yuav sawv lug
tawm tsaam yug hab faib aav nyag kaav nyag xwb hab tag.
Tej kuv tau has lug nuav yog qho feem ntawm "Chao Fa Democratic Party
of Lao' lub zeem muag hab txuj kev yuav txhim khu lub teb chaws Nplog
kuas muaj kev vaaj huam sib txig hab muaj kev thaaj yeeb nyaab xeeb
moog ib txhab ib txhis.
Yang Thao

YANG THAO , KUV  TSI TAU MOOG TXUG  MEJ  TEJ VAAJ TSEV  UA  ROG  PEM
HAAV ZOOV  , KUV KUJ TSI TAU NKAAG MOOG SAIB  HAUV  VP  LUB TSEV NYOB
TEB CHAWS NO LO LE .  KUV XAAV NOOG KOJ TAS . UA LI NE  MEJ  PUAS MUAJ
TSAB CAI   THE LAW OF THE WAR TUAV RAWV  NTAWM MEJ TXAI TEG , MEJ MUAJ
NTAUB NTAWV UA TEB CHAWS TXOG PE TSAWG PHAU , ZOOV ZUAG NEV MUAJ TXOG
PE TSAWG  PHAU NTAWV TWM  NTAWM TEG UA TEB CHAWS .  YOG LI    VP   NEV
MUAJ TXOG PE TSAWG PHAU NTAWV  NYOB HAUV  VP  TSEV  E QHA TXUG TXUJ KEV
UA TEB NTAU LUB CHAW . MEJ COV NYOB PEG HAAV ZOOV   MEJ PAUB TXUG LUB
NPLAJ TEB TIB NEEG  IB NHUB DLHA TXUG THEEM TWG  LE CAAG , MEJ PUAS
MUAJ  TXUG  US NEWS  TWM  HAB  TV  SAIB NAJ NHUB .
LO  YOG   MEJ TXUJ KEV UA LUB TEB CHAWS TSUA SIV MEJ LUB TSWV YIM
XWB  THIAB MLOOG LUS MOO CUA  XWB   ?
KUV TWM KOJ COV LUS HAUV NUAV   KOJ HAS TA KOJ YUAV LHUB
HMOOB   PAAB HMOOB MUS KUA KAWG . KUV KUJ TSI  PAUB  ,   UA LE KOJ PUAS
QHA TAU TAS KOJ YUAV PAAB MOOB MOOG LE CAAG HAB LHUB HMOOB MOOG LE CAAG
.
TUBNTSUAGHMOOB

Phooj ywg tubntsuag,
Pom xeeb yog ib pawg neeg taujxub kuj yuav tsum muaj nio thang na ngo
bai txha paub ua num. Tub rog muaj vibnai txha ua tau ib paab.
ZOOV ZUAG NEV MUAJ TXOG
Ntawm yawg hlob ZZ mas kuv nyob deb nws heev, kuv yeej tsis tau moog
txug yawg lub Headquarters mas kuv tsis paub zoo tas yawg ho muaj phoo
ntawv zoo le caag. Tab sis raws qhov tseeb ces phoo ntawv kuj yog tuab
neeg sau tawm lug xwb, tsis yog ntuj tso hov twg lug. Yog tuab neeg lub
tswv yim xwb. ZZ lub tswv yim yog muab sau tseg kuj yuav tau ntau phoo
ntawv rua peb nyeem lawm hab.
YOG LI    VP   NEV
Ntawm hlob GVP mas koj yuav tau nug ncaaj qhaa rua nwg, vim kuv tsis
paub.
MEJ COV NYOB PEG HAAV ZOOV   MEJ PAUB TXUG LUB
Peb tsis muaj TV tab sis peb kuj muaj radio noog kev pauv hloov huv
qaab ntuj khwb hab.
Kev ua teb chaws peb yeej siv peb lub hauv paug tswv yim ua chaw chiv,
peb kuj kawm ntawm ntau haiv neeg txuj kev ua teb chaws hab. Koj cov
lug yog nkaus le xyoo 1985 muaj ib tug Hmoob kws ua dlua nom luj nyob
huv Phaj 2 es nwg lug nyeem taag peb tej kev cai hab kev ua rog taag
xwb nwg maam paub has tas nwg tseem poob qaab deb. Vim yog peb tsis
khaav theeb mas suav dlawg txha tsis paub txug peb zoo.
Yog los mas, kuv yeej tau has le ntawd. Yog tas peb khu tsis tau peb
haiv Hmoob kuas zoo hab vaam meej ces peb nyob twg los luas yuav tsis
nyam peb. Chao Fa pum tej teeb meem nuav zoo. Peb muaj txuj kev ua NEEG
kws yuav khu tau Hmoob kuas hum xeeb. Peb yuav tau khu Hmoob lub cev
nrug cev rig tsho Hmoob txha zoo taug. Yog khu cev rig tsho xwb ces khu
npaum twg los yeej rov zoo le qub.
Nyob zoo.
Yang Thao

Phooj ywg Yaj Thoj,
Ua tsaug rau koj cov lus teb. Saib koj daim ntawv hauv qab no xwb ces
yeej paub zoo hais koj yuav tsum siv sij hawm li 2 3 hnub mas thiaj sau
tau. Koj nim sau hais ua pheev ua phiaj los zoo yam li koj twb hais
tsis tag koj tej lus li. Yog li ntawv kuv yuav tsis hais ntau ntau tab
sis teb qhov tseem ceeb xwb.
1. Txawm hais tias Chao Fa tsis yog yuav muab teb chaw Nplog ntxeev ua
teb chaws Hmoob los Chao Fa yeej yuav txeeb kom tau ib qho av los ua
Hmoob tug li. Yog Chao Fa tus policy tsis yog txeeb ib thooj av rau
Hmoob no ua cas Chao Fa ho tsis tawm plaws mus/los nrog Nplog sib hais
cai nram Vees Cam es pheej nkaum tom hav zoov tua Nplog 30 xyoo no
lawm?
2. Tsis muaj leej twg nyob qhov twg paub tias Chao Fa yog ib phav kas
moos uas register thooj toob nyob Nplog teb es yuav muaj cai sib khom
tswv yim policy nrog Nplog los tswj lub teb chaws?
3. Tej keeb kwm koj hais Chaofa Ngum thiab cov huab tais tuav tsis tau
teb chaws ntawv tsis yog yus Hmoob teeb meem. Yog Hmoob heev npaum koj
hais ces Hmoob yeej pab tau cov huab tais Nplog tswj teb chaws Nplog
lawm?
4. Txhob muab kiam/liam rau Souphanouvong thiab Souvanaphouma nkawv 2
kwv tij hais tias yog tim nkawv es Hmoob thiaj raug kev tsim txom. Qhov
tseeb ces tim Hmoob cov thawj coj txoj kev ruam es sib txeeb poj niam
thiab sib txeeb nom es tsis sib haum ces thiaj nyob tsis tau ua ke es
ib pab thiaj khiav tuaj tog ub hos ib co khiav tuaj tog no.
5. Txhob qhuas tias yus cov Hmoob hlub teb chaws es thiaj sawv los tiv
thaiv lub teb lub chaw es Hmmoob thiaj tau tuav thab ham phaj xoom
kiag. Qhob tseeb Hmoob yeej ib txwm tsis txawj ua tsov ua rog tab sis
twb yog tim yus cov coj txoj kev ruam thiab koj kev ntshaw nom ntshaw
tswv txoj kev ntshaw noj ntshaw hnav ces thiaj mus lees ua qhev rau
Miskas CIA ces thiaj tuaj txuam me nyuam Hmoob nyob pem tej toj roob
mus kwv phom tom Ban Na. Cas tsis txaj muag es tseem muab liam tias yog
tim tsov rog Vietnam.
6. Txhob khav hais tias Chao Fa heev es tua yeej Koos Paj Cai es tua
tau Nais Phoos Paseut Yaj kiag. Qhov tseeb ces yog tim yus txoj kev
ruam es yus Hmoob thiaj rov tua Hmoob xwb. Yog Chao Fa heev npaum li
koj hais ces ZZH, Yaj Lwm, Vam Xeeb Yaj, Vaj Tswv Cim lawv yeej tsis ua
nas kos tau qhov tws pem roob Phu Blia tau 30 xyoo no li los mas. Thiab
yog heev npaum koj hais ces Xaiv Suav Yaj twb tsis tso tes plau khiav
tuaj rau Thaib teb. Txawm yog yawg Xaiv Suav lawv pab Paj Thib Kas
ntawv heev heev es lam tau lam tua Hmoog tsis hais tog twg los tua tag
nrho pov tseg ces thaum yawg khiav los txog Vinai thiaj li los ua neej
tuav plig cos ntshai tsam lam tau ev mos txwv es Xaiv Suav lub tsev
thiaj li xov 8 9 txheej laj kab ntag los mas. Koj tus khub yawg Yaj
Teeb paub zoo.
7. Txhob mus hnyos cov Hmoob zwm nrog tog Nplog Liab tias lawv ua nom
pob ntoos kiag. Ua cas yus yog ib tug nav kas moos es hais lus tsis
saib tom ntej tom qab li. Yog yuav hais qhov tseeb ces nej cov nom Chao
Fa thiaj yog cov nom zov hav zoov ntag lau. Tsis yog hais dag tab sis
peb txhua tus twb pom tsum paub tseeb tias ziag no Hmoob Nplog tau nom
tswv loj thiab coob tus tshaj yav dhau los nyob rau keeb kwm Hmoob.
8. Txhob mus qhuas hais tias yog muaj Chao Fab es Thaib thiab Miskas
thiaj tau benefit kiag li. Yog muaj li koj hais ces Thaib twb tsis tuaj
muab PKH nej laij tawm tom ciam teb Thaib/Nplog. Yog Chao Fab muaj
txiaj ntsim loj rau Thaib teb li koj hais thiab nej heev npaum ntawv
ces thaum thab ham TCD Thai tuaj laij hlob Paj nej pem Nkauj Nees ces
nej twb tsis tau pos taub hau thiab pau ko tw khiav los nkaum ua neeg
pej xeem Thaib.
9. Tej zaum PKH yeej muaj nab nyub npais zoo tab sis yawg cov nav kas
moos tsis txawj siv xwb. Raws saib los ces thaum PKH tuaj cuag cov tub
kawm tim USA no es suav daws advised yawg ntau yam ces thaum yawg rov
mus txog tim ciam teb yawg kuj lias pauv hloov yawg tus nab nyub npais
lawm ntau kawg tab sis it's too late. Nplog Liab los ruam tib yam li
nej thiab es thiaj tsis kam hu Chao Fa ua insurgent/terrorist es tseem
hu nej ua bandit/tubsab xwb. Yog Nplog hu Chao Fa ua terrorists ces
Chao Fa has tsis mag ntiaj teb nrog Nplog quj los ntxov lawm os.
10. Hais txog Niam Ntawv Yaj Soob Lwj mas kuv xav tias nws tsis yog
tsim tsa tus ntawv Keeb Keem (Phahawh) no los rau nej siv ua kas moos
kiag li nav nws tsim los rau Hmoob kom Hmoob muaj ntaub muaj ntawv ib
yam li luag lwm haiv neeg xwb. Tab sis nej cov nav kas moos keej dhau
hwv ces nej thiaj li hais tias Hmoob muaj ntaub muaj ntawv yog Hmoob
teej hmoob tug lawm ces yuav tsum ua kom tau ib lub teb chaws rau Hmoob
siv Hmoob tus ntawv xwb. Yog nej txhob muab niam ntawv tus ntawv Keeb
no los ua kas moos ces niam ntawv twb tsis mag tua tuag.
Kawg no koj cov lus mas hais tau tsav ntau yam tab sis koj yeej tseem
tsis tau kam teb kuv cov lus nug. Yog li rov nug koj dua:
1. Koj sim qhia seb koj lub tswv yim yuav siv Chao Fa tus policy mus
zaum nrog Nplog Liab tom Congress li cas tiag?
2. Koj yuav ua li cas thiaj cawm tau cov Hmoob hav zoov li Yaj Lwm,
Vamxeeb, Vaj Tswv Chim lawv kom lawv cia sia ua ntej koj mus txog tom
Nplog Liab congress?
3. Koj twb ua kas moos Chao Fa los to 30 xyoo no lawm, ua li koj mus
nrog Nplog Liab ua ke sib cem lab cas txog Chao Fa tus policy pes tsawg
zaus lawm? Koj hais tau Nplog Liab hloov Nplog Liab tej policy li cas
rau li cas lawm? Los yog koj tseem siv riam phom nrog Nplog Liab sib
hais pem Phu Bliab li peb pom thiab paub xwb?
4. Ua kas moos tom hav zoov xwb es yuav yog hnub twg koj thiaj tau mus
nrog Nplog Liab zaum ua ke tom congress ma? Ntshai kawg tau zaum tom
congress roob Phu Bliab li ZZH xwb pob?
5. Koj hais tias peb cov hluas tseem tsaug zog tsis tau tsim no yom tab
sis kuv ho thov kom koj xeev ras xeev tsim sawv los rua muag nrog luag
nriaj teb ua neej mog. Los yog koj tseem ua neej nrog dab ntub npau
suav ib yam li Chao Fa cov coj thiaj ma? Thov tsim kom nto rau saum yaj
ceeb thiab lau tus phooj ywg, luag twb mus txog saum hli lawm es cas
koj thiab koj cov Chao Fa tseem pheej npav nce roob Phub Blia xwb?
Txawm yog ho hais tau sab koj tus ua hlob me ntsis lawm los thov txhob
chim nawj vim yog xav kom nej cov coj hloov siab hloov ntswv es txhob
ua neej nrog dab ntub kev npau suav nrog sab nruab yeeb ntxiv lawm xwb.
Ua tsaug!
Phabej

Phabej,
Tsuas yog koj txha tsis paub Chao Fa nkaus xwb. Nploglab tsis register
los peb tsis k. Tseem moog register rua Nploglab ces kuj yog nwg luj
noob xwb.
Tub yog Hmoob heev npaud es Fuab tais txha nyob tau ntev npaum ntawd
los mas. Koj puas paub tas Tou Bee Lyfong moog tso Fuab tais ib zag nwg
txha dim. GVP tua cov Cobtsib kws tuaj puav Luang Phrabang es Fuab tais
txha dim. Thaum Hmoob tso plhuav teg lawm ces mej txha muab tau fuab
tais hab nwg tsev neeg 12 leeg coj moog hlais taag laawm las.
Keeb kwm yeej muaj tseeb. Yog paub tsis txug ces yuav tau moog kawm
ntxiv.
Tsis yog Hmoob xaav xaav moog ua rog CIA. Tsoom fwv Nplog yog tug ua
npluav rog ntawd. Hmoob tsuas yog tug paab xwb. Tab sis mas vim Hmoob
yog tug siv sav siv zug heev es txha tau ris tug nywj rog ntawd. Tej
nuav yog vim Hmoob mob sab lub teb chaws heev dhau.
Tug ruam ces yog mej ntaag lauv. Peb tub yog Hmoob ib yaam ne. Thaum
mej yeej teb chaws lawm ua caag tsis hlub suav dlawg. Mej muab pej xeem
Hmoob txhua tug ua mej tug yeeb ncuab ne. Tau 30 xyoo kws mej kaav teb
chaws lug nuav qha tau tas mej tsis muaj peev xwm tsim khu lub teb
chaws kuas vaam meej hlo le. Teb chaws Nplog yog lub teb chaws txom
nyem tshaaj plawg huv qaab ntuj khwb. Tub tsim nyog mej txaaj muag rua
ntajteb heev lawm los caag tseem muaj plhu hab os.
Tsis yog kuv nyos puab nav. Peb ib cov Hmoob xwb tab sis ib txha moog
tuaj ib tog ua yeeb ncuab sib ntaus sib tua tau 60 xyoo, tuag lawm coob
kawg tab sis thaum kawg leej twg los kuj nyob pug ca xwb. Yo ua zoo
saib ces tej nom Hmoob LPDR tsuas yog pob ntoos xwb. Tsis muaj real
power dlaab tsi, tsis tsim nyog nwg txuj kev ab kev khwv hlo le. Tseem
tsis tau txaus koj hab lov? Txug koj thib nub twg koj maam paub, tab
sis yuav lig koj heev lawm lauv.
Qhov kuv has yeej muaj tseeb. Tsuas yog koj tsi qheb muag txha tsis
pum. Los yog dlaab looj koj lawm koj txha tsis pum.
Nploglab txawm yuav muab Chao Fa hu le caag los kuv tsis k. Lub npe
Chao Fa los tub yog Kaimxon paag tis rua peb. Tab sis yuav kuas muaj
kev thaajyeeb taug yuav tsum yog txhua phav kaas moos muaj cai lug
txhim khu lub teb chaws txha tau.
Nam ntawv Yaj Soob Lwj yeej paub tas nwg yuav tau muab nwg txuj sa lug
pauv mas tug ntawv txha sawv taug. Cov tsis tau paub tas kaasmoos yog
dlaab tsi txha pheej has le ko. Nwg txawm tuag lawm los nwg lub npe
yuav tsis paub lwj moog ib txhis.
Koj yeej yuav pum Chao Fa tshwm saum rooj Congress ib nub xwb los mas.
Ca koj thuam hab sub Chao Fa txha paub khu nwg tug kheej ntxiv. Peb
yeej zoo sab cuab phaj rua koj ntaus.
Kuv yeej muaj txuj kev moog. Koj yuav tsum has koj cov nais xob tso tub
rog moog tua tua puab lawm xwv txha yuav has muaj chaw hum.
Nploglab tsis nrug Chao Fa sib has ces yeej tsis muaj kev hum xeeb nyob
tebchaws Nplog le los mas. Kawg ob tog yuav tsum tau zaum rooj ua ke
sib has xwb txha muaj chaw hum.
Nploglab los yeej tawm tom haav zoov lug taub yaam nkaus. Tsuas yog tug
tsis paub txha xaav tas Nploglab ib txwm nyob huv roog xwb.
Ntshai kawg tau zaum tom
Congress roob Phwv Biab tseem muaj vaaj huam hab freedom ntau dua nyob
huv Vientiane os yawg. Kuv yeem kaav lub roob phwv biab tseem zoo dua
ua Nploglab txug dev tum Hmoob.
Neeg txawj ntse yeej paub cai, neeg tsim meej yeej tsis tuav mom theeb.
Tug neeg kws pum nwg haiv neeg tsis khuab qhov muag ntawd ho yuav tsim
nuj npaum twg maj?
Yang Thao

Phooj ywg Yaj Thoj,
Puas yog koj xav tias koj tib leeg thiaj paub txog Chao Fa zoo xwb no
ma? Nyuam qhuav sim hais li no xwb siab twb kub lawm yog tseem mus hais
nrog kiag tus tseem Nplog Liab thiab no xyov yuav zoo li cas los?
Twb tau 30 xyoo lawm tsis tau pom Nplog Liab yuav tsob zeem nej Chao Fa
ib nyuag qho dab tsi hlo li. Ua li tseem yuav tos pes tsawg xyoo ntxiv
es nej thiaj tau mus zaum nrog Nplog Liab ua ke tom Congress? Ntshe
yuav tau tos plaub hau dawb po?
Xyov nej Chao Fa puas muaj vaj huam thiab freedom li koj hais as? Tej
zaum kuj yuav muaj freedom rau txoj kev ua nom ua tswv kav hav zoo tab
sis raws li paub mas Chao Fa yeej tsis muaj Freedom rau txoj kev tshaib
plab li vim Chao Fa yeej fight rau Chao Fa lub plab txhua hnub txhua
hmo li. Thaum Chao Fa tshaib plab tuaj lawm ces tsis yog mus ua rog
nrog Nplog Liab tab sis yog mus ua rog nrog pob caus ntoo thiab ua rog
nrog qos nqeeb qos txaij thiab pob tsawb rau txhua lub kaum roob kaum
hav. Muaj teb zaum sib faib qos tsis sib haum Chao Fa tseem rov sib tua
Chao Fa thiab.
KOj pheej tsis kam teb kom meej meej tias koj lub tswv yim yuav mus pab
Hmoob Chao Fa tim Phu Bia yog li cas tiag li na. Cia kuv nug koj dua:
1. Koj muaj dab tsi yuav mus offer mus cawm cov Hmoob Chao Fa lub sij
hawm tam sim no thaum lawv tseem tshaib tshaib plab no?
2. Koj yuav muaj dab tsi offer rau NPlog Liab es Nplog Liab thiaj yuav
nrog koj sib tham thiab cia koj mus zaum nrog Nplogliab tom Nplog Liab
lub Congress?
Phabej

Yang Thao,
Ntau tug Moob kawm ntawv sab nyob rooj teb nuav xaav tas Nploglab yuav
mov mov Moob heev vim muaj ib feem yuav muaj lub tswv yim has txug
peace conciliation tabsi yaam ntawd luas muab Moob nrov ntxag tua Moob
xwb. Tsi taag le ntawd cov Moob kws ua nom ua tswv nyob Nplogteb ces
yog muaj cov Chaofa es puab txhaj tau ua tabsi no power at all.
Thanks,
Tony

Phabej,
Muaj coob tab sis ib txha laam hu nwg ua chao fa xwb nev, nwg tsi paub
chao fa tug caag leej keeb kum zoo, koj saib cov pub thawj kws ua
Nploglab tau 50-60 xyoo es txom txom nyem tseem moog zuv kev tua luv
fai fuab noj fuab haus, tab sis muab lam rua Chao Fa hab los mos.  Yog
yug tug quas puj huv tsev tsi noog lug nua yeej yuav tau has nchaav zog
rua, yog hluas nkauj mas yuav tsum ntxag xwb sub nwg txha seej ka...
Huas cov tuab neeg ntxeev sab rov taw tuam ntuj mas yuav tau has nchaav
txha phim.
Kev has lug ces yeej yuav tsum saib tuab neeg has.
Kuv plaub hau dlawb taag es tsi tau zaum Nploglab lub Congress los
tseem tshuav cov xeeb leej xeeb ntxwv Hmoob kws raug tsim txom tseem
yuav sawv lug zaum kuas tau xwb los mas, nub twg tau txuj kev ncaaj
nceeg rua txhua haiv neeg Nplog lawm mas teb chaws txha yuav taj tug.
Koj puas pum tas nwg nuav tub sawv ntau paab lug paab Chao Fa lawm lov?
Chao Fa yeej tuag tsi tu noob ib zag le lawm, luas yim tua ces yim luj
ntxiv xwb. Yog has zoo zoo es suav dlawg sib paab txhim khu teb chaws
ces txha muaj chaw xaus xwb.
Tub yog Nploglab txuj cai tsi zoo es Hmoob txha tau tshaib nqhes npaum
koj has ntawd las as. Yog thaum muaj ib cov pej xeem tseem txom nyem
tshaib plaab le nuav ces teb chaws yeej yuav tsi paub taj tug le tag.
Hab yog tsoom fwv Nploglab kaav teb chaws tau 30 xyoo es tseem muaj ib
cov pej xeem nyob haav zoov noj pob cos ntoo xwb nua yog muaj peev xwm
kaav lub teb chaws lov? Kuv txaaj muag rua ntlajteb kawg nkaus le lawm
os, yawg!
Ua caag koj txawm yog nkaus nam puj dlaab kws tej laug has lug nruag
xwb tag le. "Qha koj tas paub Nuj Yob pw tom zeb dau, hab Nuj Yob txuj
sa nyob ntawm lub zeb cub nawj."
Txuj kev kuv yuav paab cov Hmoob tim haav zoov ces yog thaum Nploglab
pob ntseg lab lab, teb uj wg, teb tsi muaj na rua ntlajteb nawj.
Nploglab tshuav tsis txug ib xyoo lug teb lu lug ntawd. Kuv tub teb koj
ua ntej lawm tas kaas thab haam moog tsi taug ces siv kaas moos, kaas
moos moog tsis taug ces siv kaas thab haam, kaas thab haam hab kaas
moos moog tsis taug ces siv kaas thuj, kaas thuj moog tsi taug ces siv
human rights. Yuav tau siv tej nuav moog moog lug lug xwb las as. Ua
cav tug nyuas ntsaum tau kev ti xwb tub tum yug, ib pawg tuab neeg tau
kev ti ces kuj kawg tua hab xwb las yawg. Yog muab kev zoo has ua ntej
tsis tau ces kawg yuav tau muab lub zug lug lwv tag.
Yang Thao

Nyob zoo Tony,
Yog kawg. Cov Hmoob hov tseem xaav txug puab lub sab zoo zoo xwb. Yuav
yog txug puab thib maam paub. Kuv xaav kuas puab nqeg pis nroog moog
cuag le kab npauj npluav suav tawg sub txha paub sai. Ca nwg kawm nwg
sub nwg txha paub ti txhaa. Thaum hov puab maam le moog nrhav Chao Fa
sub txha tsis qeg lug.
Taag nrho peb tog Freedom yuav tsum sib sau ua ib paab khov kho mas
suav dlawg txha yuav muaj zug txaus moog nrug Nploglab sib faib fwj
chim kaav teb chaws. Yog tsuas paub hab ntse npaum peb cov Hmoob kws
kuv naj nub has nuav xwb ces Nploglab muab huam nab Zog nrug has xwb
yeej luas lawm.
Cov ntawd mas ntshai yuav maag luas tug xabmasxivphav kws plaub hau
ntev muab hlob taag xwb lauv.
Ua tsaug.
Yang Thao

Phoojywg Yaj Thoj,
Koj zaj dab neeg phim koj kawg li. Yuav tau ua niam tais poj dab thiaj
li tau ntshav haus.
Hais txog kev tua luv fai tim Nplog teb ces koj txhob hais zoo dua vim
kuv paub tias cov kwv tij neej tsa Chao Fa nyob tom hav zoov yeej niaj
xyoo los yuav ris tsho tom kev 13 mus noj peb caug nawj. Tab sis yus
tsis hais xwb.
Txawm koj yuav siv kas dab tsi los ntshai yuav tsis muaj kev mus li koj
lub siab xav li ntag. Yog koj nyeem kas moos Nplog thiab kas moos nriaj
teb li koj hais saum toj no xwb tiag mas ntshe yuav noj siav noj zog
nawj tus phooj ywg. Nej twb ua kas thab ham thiab kas human rights los
tau ntau xyoo no yam li mus tsis txog twg li ntag. Hais txog kas thuj
kuv tsis paub tias nej muaj legitimacy npaum li cas thiaj mus ntsib tau
luag cov thuj vim nej yog ib co neeg sawv thawm tsam nom tswv Nplog
Liab.
Kuv thov kom nej cov hlob maj nroos mus hais kas thuj, kas human rights
sai li sai tau ua ntej nej cov neeg tom hav zoov tuag tshaib tag nawj.
Nco ntsoov nawj koj hais tias Nplog yuav tsum tau teb nej tsis dhau lwm
xyoo no nawj. Yog tias dhau lwm xyoo tsis hnov Nplog Liab teb nej Chao
fa ces seb thaum ntawv koj yuav hais li cas nawj? Ze lawm od lawm xyoo
ces tshuav 4 lub hlis ntxiv lawm xwb. Yog txog lwm xyoo tsis pom dab
tsi tswm sim ces ntshe suav daws yuav tau saib koj nawj. Thaum ntawv
txhob tu siab rau yus tus kheej nawj.
Thaum kawg no thiaj paub tseeb tias koj tus ua hlob lub tswv yim tsis
yog hlub Hmoob es pab Hmoob os yog txhub Hmoob mus rau txoj kev tuag
xwb. Koj twb nrog hlob PKH ua tau 20 tawm xyoo nyob pem ciam teb Thaib
es koj twb pom tias ib co thawj neeg zoo li Thoj Tsu, Suav Yaj, thiab
tswj xeeb koj tus yawg hlob 15 kiag los tseem tso lub nriaj teb no tseg
lawm twb tsis tau dab tsi li. Suav daws twb paub tias tom qab PKH tuag
tag nej pawg nyuag Chao Fa twb tawg ua sab ua sua faib mus ua 4 5 pab
lawm. Hos koj los tseem tuaj rau teb chaws no lawm thiab ua li nej yuav
cawm tau hmoob li cas.
Yog hais li koj hais ces Hmoob yim tuag coob koj yim zoo siab xwb laiv
puas yog? Yog hmoob tuag ces koj thiaj muaj cai mus foob rau nriaj teb
laiv puas yog? Ua zoo xav zoo zoo ua ntej yuav hais koj tej lus tsam
txog thaum kawg nej cov hlob ho yog cov yuav tau ris Hmoob tus nywj kev
dag Hmoob ua teb chaws nawj? Kuv seb yawg Xejthim twb tham tias tom qab
PKH tuag tas nej cov hlob twb tsis tau kev nkaum siav tag no los sav?
Cia siab tias nej yawg hlob Yaj Lwm, Vam Xeeb, Vaj Tswv Chim, Yaj Teeb,
thiab coob tus yuav muab tau nej lub teb chaws Hmoob rau Hmoob raws li
nej hais tseg.
Ua tsaug
Phabej

Moua Tony hab Yang Thao,
Meb cov lug sau toj nuav yeej muaj tseeb. Tawm sis kuv xaav tas kuj tsi
tshuam zoo muab has tso tshaav plhuav le ntawd. Kuv ntseeg has tas
txawm yuav muaj zeem muag sis txawv npaum twg los qhov kawg nkaus peb
suav dlawg yeej lug poob tuab lub nkoj xwb. Yog le mas peb txhua leej
yuav tau qheb lub sab, lub qhov muag lug noog hab nuam lwm tug le zeem
muag kuas meej hab thoob mas peb txhaj le yuav ib leeg appreciate ib
leeg qhov point of views.
Ua staug ntau,
PDY

Aub yaub.....Phabej, kuv saib mas zoo li thajn colonel Yang Thao yeej
teb tsis chw koj tej lus nug kiag li, ua li Moobsib hais, nyuj mus nyuj
ib sab roob hos tsov mus tsov ib lub hav (something like that) lawm xwb
ces ntshai yuav nkim wb lub sij hawm nug yawg xwb lauj. Kuv ces nkees
nug yawg lawm vim xyov yawg puas to taub tej lus nug es nws pheej mus
hais nws lwm yam lawm xwb tsis teb yus tej questions li. Ib tug colonel
loj es yog paub tus kas moos txog li ntawd xwb ces ntshai lwm xyoo
Hmoob yuav tau 7 lub teb chaws tshiab ntag.
Thanj Colonel Yang Thao, cia kuv hos muab tus nqaj lus nug tig kom
txawv zog saib yom.  Raws li kuv to taub mas Chaofa thiab Neohom yeej
ib txwm tsis sib qhaub, nyias muaj nyias policy ua tsov rog, nyias muaj
nyias pab nyias pawg tiam sis qhov paub maim mas yog puav leej mus
txeeb nplog lub teb chaws rau Hmoob (per my understanding Chaofa txeeb
rau Hmoob, Neohom txeeb rau Nplog). Yog vim li cas nkawd hos tsis kam
los txoos ua ke xwv kom lub zog thiaj li loj? Nej twb yog Hmoob tib yam
ua li cas ib leeg tseem pheej hos yuav nyas nrw ib leeg qab caj pas
xwb? Ntseeg tias koj yog ib tug thawj ntawm phav Cobfab koj yuav paub
zoo txog nqaj lus nug no.  Thov ntuav qhia rau peb saib yom.

Zag nua ces Xejthim ho saib Phabej ua hawj hawj rua Yang Thao lawm
lauv.., puas yog?
Meb ob yawm ko muab ua hawj dlhau hwv lawm ces YT haj tsi rhab rhab pob
tw les es. haahahahahaha...
ms

Phoojywg Xejthim,
Txawm yawg Yaj Thoj tsis kam teb ncaj nraim los tsis ua cas vim paub
tias yawg yeej tsis muaj ib qho khov nyob tom yawg nraub qaum yuav tiv
thaiv yawg li yav tag los thaum yag tus nai, yawg PKH, tseem nyob. Yog
li txhob tu siab tias cas yawg tsis kam teb nawj. Tab sis yawg tham li
no xwb ces twb ntes tau yawg lub tswv yim zoo heev li lawm los mos tsis
thas yuav ua lub ua ntsiav piav li os.
Qhov pheej nug yawg Yaj Thoj mas vim yog xav paub hais tias yawg caum
yawg PKH tau 20 tawm xyoo no es seb yawg kawm tau PKH lub mav tai haib
npaum cas thiab yawg tshaj lij npaum cas xwb. Tab sis thaum muab ua tib
zoo luj xyuas yawg Yaj Thoj cov lus tham rau hauv SCH no meej meej lawm
yam li lawv phaum hlob hluas zog no duav khov tsis cuag yawg PKH thiab
yawg ZZH lawv phaum laus los tsis sub as. That's how I feel and what I
see, but I can be wrong.
Xejthim, ua siab ntev cia yawg Yaj Thoj tuaj noj ham thiab cheese kom
txaus thiab cia yawg caj dab ntug zog seb yawg puas khov sim tso. Tab
sis yawg twb npav tias Nplog Liab yuav tsum tau teb yawg cov lus rau
lwm xyoo lawm. Tshuav 4 5 lub hli lawm xwb ces peb twb yuav hnov Nplog
Liab cov lus teb yawg. Kuj hais tsis tau tej zaum lwm xyoo yawg kuj ua
tau teb chaws rau Hmoob nyob lawm thiab los tsis paub? Thov kom yawg ua
tau li yawg tau hais tag ntawv xwb ces koj thiab kuv wb cia li tsa ntiv
tes rau yawg xwb los mos.
Phabej

Phoojywg Moobsib,
Koj mas yuam txawj hais tiag li. Ua koj tsaug ntau nawj.
Xyov los kuv tsis to taub koj hais dab tsi, kab kawg na?
Phabej

Phabej,
Koj hais yog lawm, xyov yog tias Hmoob cov top politicians lub tswv yim
yuav mus deal nrog Nplogliab duav kho li no xwb tiag no ntshai yuav
tsis pom lpd qab li nawb. Ua li yawg hlob Yang Thoj hais, ntshai luag
yuav hlu tom kaum ncauj rau xwb ho. Twb tsis hais yuav nqis los nrog
Nplogliab sib debate kom muaj yeej muaj swb, kuv tseem xav tias yog
Nplogliab cia li muab lub teb chaws Nplog pub rau lawv run dawb dawb
xwb los xyov ntshai yuav tsis muaj leej twg muaj cuab kav tuav tau lub
teb chaws li thiab paub. Tam kuv saib mas yawg hlob colonel Yang Thao
tej tswv yim ua politic mas tsuas yog illusion xwb, yeej tuav tsis tau
ib qhov khov hlo li. Yog zoo li ntawd mas txhob rawm maj npav hais tias
hnub ub hnub no, xyoo ub xyoo no mas yuav pom muaj tebchaws. Txawm yog
tim tej kev cov thawj coj rov dag lawv cov pej xeem li no ntag thiaj ua
rau niam txiv pej xeem Hmoob tuag lawm ci tub. Nas kos twb khiav tau
tawm hauv lub qhov tuag tuaj cawm siav rau nraum nroob qhuab lawm los
tseem tsis tau zem thiab pheej yuav hov kaus ua luaj li, kuv mas tsis
paub xav li lawm thiab tiag.

Xejthim hab Phabej,
Meb uas ntsuag muaj phlus dlha puaj tsaam kob hwv os... ib ntsiv ces
nplaam kutaw tsi muaj leej twg nqug/rub teg nawb... hahahahahaha...
Kuv agree has tas yuav tsum ca Yang Thao tuaj noj cheese hab ham kom
txaus tsawv saib nwg yuav siv hom paa twg lug nrug meb sis ntsuag. Ua
ke ntawd yuav tau qheb lub ncaujke kws peb suav dlawg yuav lug txoos
tau ua ke hab. Yog tsis le ntawd ces ib ntsiv tsi yog Charlie puab
txhaj hu meb ua traitors xwb Yang Thao puab los tseem yuav hu me le
ntawd hab laiv...
MS

Phabej,
Ua yau, koj txawm xaa tuab kaug zeb dhau ua caug pheb lawm tag lov. Yog
caug pheb lawm ces yuav tau xuas tuam tshij lug huv txha rov zuag ov.
Koj mas zoo le tug miv nyuas aub twv kws yug laam hom teg rua tim ntug
faab xwb los yeej dha cuag tsis moog fawb saib yog dlaab tsi le os
yuad?
Tsis yog kuv yuav tuaj nrug meb sib debate txug kaas moos dlaab tsi
nav. Mej cov hluas xob rawm tu sab tas kuv tsi teb mej cov lug. Vim kuv
tsi zoo le mej cov ntoo mask, kuv tsis xaav has ub has nua. Mej xob
rawm txhawj hab xob taag kev ca sab. Peb yuav tsum sib hlub, sib paab
ua puab ua pawg has ib roog lug txha dlaws tau teeb meem Nplog, tshwj
xeeb yog Hmoob.
Vim kuv tsi zoo has, mas kuv meb ob tug kwv ho tawm meb zaaj tswv yim
kws yuav dlaws teeb meem cov Hmoob haav zoov hab teeb meem Nplog rua
kuv noog saib zoo le caag?
Ua tsaug.
Yang Thao