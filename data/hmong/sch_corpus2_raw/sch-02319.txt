Phwvnyawm,
Kuv xav mas tej zaum koj yuav nyob nram "Foyer" txiv plig lawv cov tsev
tos cov tub kawm Hmoob, vim tias koj paub cov ntxhais kawm ntawv DD zoo
thiab cov koj teev npe no puav leej yog tuaj nram "Phauj Xis" lawv lub
tsev tos cov ntxhais Hmoob tuaj.
Raws kuv nco tau mas Ntxhais Thoj (niam Lis Tub Loj) thiab Mos Hawj
(niam VajTswb)yeej tsis tau tuaj kawm nyob DD. Tus koj tsis nco qab npe
es tuaj kawm nyob DD yog Choo Thoj niam Lis Zeb sub.
Hais txog kuv nplooj me siab ces tsis yog pab no ib tug li os. Kuv muab
hle khuam puag pem LoojCeeb aw....Tab sis thaum teb chaws tawg, wb sib
ntsib nyob VT, ua ntej yuav ncaim ib txhis kuv tau hais rau nws tias
kom nws ua tiag tos kuv nrog cov phooj ywg mus Nasxus rov los tso wb
mam sib qawg ua neej. Kuv mus lawm tau 4-5 hnub rov los txog luag cub
tshau twb txias tag lawm.
Luag lawm luag nrog dav tooj dav hlau sib tw yuj
TseemYeej lug toj lug pes seev li niag nab qas tsiav caj pas nruj
Luag lawm luag nrog dav tooj dav hlau sib tw ya
TseemYeej quaj txawv txwv li nab qas tsiav plaub teg plaub taws nrha
Txij ntawd ces TseemYeej ua siab mus noj mov nplaum ntsw pamlem tau ob
niag peb xyoos mam nco rov los noj mov txua ntse dej txiag dua.
TseemYeej.

Saib nej tham zoo li nej twb muaj 50+ xyoo tag lawm. Tiam sis kuv tsis
to taub ua li cas nej pheej tuaj sib ceg hauv no zoo li tus me nyuam
yaus xwb?
LRV

Saib nej tham zoo li nej twb muaj 50+ xyoo tag lawm. Tiam sis kuv tsis
to taub ua li cas nej pheej tuaj sib ceg hauv no zoo li tus me nyuam
yaus xwb?
LRV

Lrv,
Lwm hnub koj muaj 45 xyoo li kuv koj thiaj paub tias txoj kev me nyuam
yaus mas tsis tau xav tso tseg li os...niag tw laus li kuv no lawm los
tseem ntshaws-s txoj kev hluas li nej cov hluas.Luag tej laus ais tias
laus cev tsis laus siab ces yog peb cov no nag.Nyob li Tseem yeej peb
cov no mas sib ce tss paub tag li nawb..vim yeej paub ntau heev
lawm...Koj xav kom kuv piav dab tsi rau koj hmloog ces nug tuaj xwb
tiag?

Tseemyej,
Yog li koj has los ma....kuv tuaj nyob tau 3 xyoos tom txiv plig
lawv.Dua li mus nyob ub nyob no txog rau hnub peb teb chaws Nplog
nchuav.
Kuv saib mas koj nco koj tus hluas nkauj heev.Zoo li koj tham txog xwb
koj twb yuav quaj las as...pab koj tu siab kawg os....kuv nug koj ua li
koj xav ne koj tus hluas nkauj puas hlub koj npaum koj hlub nws maj?
Kuv xav xwb tej zaum nws yuav tsis hlub koj cuag kojhlub nws? Peb hmoob
feem ntau yog cov txiv neej dag cov ntxhais xwb od...tsawg-g tus thiaj
yog cov ntxhais dag cov tub nawb..kuv hais ib tug phooj ywg nws qhov
rau koj hmloog.Kv paub muaj ib tug phooj ywg yuav yog koj phuam neeg
kawm nawv tej zaum ib yam li koj thiab.Nws tuaj kawm ntawv Vees Cas
,nws yog cov hmoob Muas Loob,yawg muaj ib tug hluas nkauj nyob pem yawg
lb zos,yeej tham thaum yawg kawm tag hoob 6 lawm nkawv sib taumuaj 4-5
xyoo.Xyoo peb yuav tawg ntawd nkawv thiaj sib teem tias nkawv yuav sib
yuav thaum lub summer es peb phav ntawv ntawd..tsis tau txog Summer ces
peb teb chaw tawg, yawg tsawm tsis khiav yawg yuav nyob xeem tag yawg
mam khia tuaj.Tus hluas nkauj niam thiab txiv khiav tuaj ces tusntxhais
thiaj khiav tuaj rauThaib teb tuaj rau pem Nam los Pua tuaj txog Thaib
teb tuaj pom hmoob coob yawg tus hluas nkauj los yeej ua nkauj rog
lawm.Muaj coob tus luag thiaj tuaj tham thaum kawg tus hluas nkauj
thiaj khiav mus yuav txiv tso tus hlua nkaug pov tseg rau nplog teb li
koj tag...zoo li twb yog lub 1 hlis 76 tus hluas nkaug mam los nplog
teb los rau thaib teb nws log txog mam nug ov phooj ywg sawv daws mam
tham tias koj tus hluas nkauj twb mus yuav txiv lawm...yawg nyuaj siab
npaum koj yuaj ntag lauj..yawg yeej tsis tham hluas nkauj tau muaj 2
los 3 xyoo yawg twb tuaj txog teb chaws no yawg mam ua ib siab mus yuav
poj niam lam yuav kom muaj ib yig neej nrog luag ua xwb lub siab tseem
nco tus qub hluas nkauj...Txog rau xyoo 84 tus qub hluas nkauj thiab
tus txiv mam uaj rau Meskas teb,nkawv twb muaj 3 tug me nyuam
lawm.Tiag-g mas tus txiv tsis tshua hlub yawg tus qub hluas nkauj pes
tsawg.Thaum nkawv 2 tug qub hluas nkauj,nkaug paub tias tuaj txog te
chaws no tham lus tsis txhaum li tim ub lawm ces tus niam thiaj nugg au
yawg xov tooj ces thiaj hu tua thov txim ntawm yawg tias kom yawg zam
txim rau nws vim txoj kev poob teb chaws,nws yog ib tug khaub ntxhais
loj,laus lawm thiaj mus nrhiav neej ua lawm los yeej tseem nco yawg duj
dheev rau ruab siab.Yaw los yeej nco nco nco nco heev li ces yawg tsa
suab los quav tias yog kuv tuag taus ces kuv twb tuag lawm os kuv tus
hlub...koj tseem yuav ua kom kuv mob siab pes tsawg zaus ntxiv
naj...kuv me nplooj siab...tus ntxhais tsis hais lus cia li ncia ncia
lawm xwb nkawv tuav lub phone li 5 nas this ces mam rov sib tham dua
nkawv tham-m 2 peb zaug ces tus hluas nkaug thiaj hais rau nws tias koj
nkauj koj tus los-s kuv yeej tseem yuav koj,kuv tuag kuv thiaj yuav zoo
siab os...yawg twb muaj tug me nyuam lawm thiab.Nkawv 2 leeg thiaj sib
nrauj nkawv thiaj rov sib yuav.Tsis muaj txoj hmoo nkawv sib yuav tau
muaj 10 ces tus txiv mob-b cauj plab ces tuag lawm tseg niag pog nyob
niag pog mam tham tej lus no rau pebpaub.Tab sis kawv  leeg yeej zoo-oo
siab vim nkawv tau rov los sib hlub li nkawv tau cog lus cia.
Yog li koj tus hluas nkauj musyuav leej teg lawm? yog koj ua dab neeg
hais no kuv yuav paub thiab nawb...Vim thaum peb los txog Nab Phoos cov
hluas nkauj thiab hluas nkaus sib yuav nyoos-s yeej tsis tau sib tham
li ccob-b tus kawg.Kuv xav kuv paub tsim txawv tias yog leej twg
lawm?Puas yog hmoob nkauj Hawj? Ua li yognws nrauj ws tus txiv koj puas
yuav lawm maj? nco npaum koj nco naj....
Muaj caij mam sib tham dua.Ua tsaug koj qhia kj txoj kev hlub rau peb
sawv daws kawm nawb....Kuv paub tias thaum lu caij ntawd koj yeej pw
nthi sawv tsees ...pw nthi sawv tsees....siav yuav tu tiag-g yog oj tag
taus koj twb tuag mam sawv rov los ua neeg....
Ua tsaug
Phwvnyawm

phwvnyawm,
Koj pos xav mloog kuv zaj dab neeg tiag mad?
yog kom kuv piav sis yuav tau npaj phuam so
kua muag laiv.
I believe that "True love never die" .
TseemYeej.

phwvnyawm, ib txij kuv xeev xws paub ces twb yog xyoo 1975 uas teb
chaws tab tom tawg ntag. Lub sij hawm ntawd ces tseem tab tom nyiam
nyiam kov hmoov av xuab kev ua si thiab xav xav pom nyoob hoom ya nruab
ntug. Thaum phav communist yeej lub teb chaws lawm ces cov tub hluas
Hmoob koj hais ntawd thiaj li tawm tom hav zoov los nrog peb nyob, los
noj peb mov vim lawv yog neeg zij neeg zos yav thaum ub. Kuv tsis paub
tus hu ua Tshaj, Neeb thiab ob peb tug koj hais npe. Kuv tsuas paub
yawm Suav Ntxawg, Pov,Tub Mos, Kaus, Xeem, Thoob thiab Npliaj Yaj xwb
vim lawv cov no los nrog peb nyob thiab niaj hnub tseev nqaij aub rau
peb noj. Suav Ntxawg mas lub sij hawm ntawd nws kuj tsis los nrog peb
nyob, nws tsuas yog nyob nyob tuaj ib vuag xwb...nws qhov chaws nyob
tiag tiag yog nyob pem naj mauj. Tom qab no twb yog nyob thaj tsam xyoo
1976-77 ntawd peb mam li ho khiav tawm ntawm lub zos phuvleev mus nyob
rau nroog lawm kuv thiaj li pib mus qhaub kawm ntawv pib 1st grade rau
xyoo 1977 ntawd.
Koj puas paub Neej Xyooj Hawj nyob thaj tsam Ntoo
Kuv tsis paub Neej Xyooj Hawj thiab tsis tau mus ua Cobfab li ov...tom
qab no thiaj mam hnov cov laus tham tias cov Hmoob nyob lub roob
phuvlees khiav mus ua Cobfab tag lawm xwb no.
Cov neeg koj hais saum toj no kuv paub Thaib ib leeg xwb...puas yog koj
hais Thaib uas yog Tshu Teeb tus kwv mas? Yawg ntawd mas paub kawg tom
qab no thaum cov communist los puv puiaj tau lub teb chaws lawm yawg
twb coj thab ham nplogliab tuaj ntswj kuv tij laug lawv kom cia li muab
lawv cov phom kom tag rau yawg thiab yawg cov thab ham vim yawg tias
kuv tij laug lawv muaj tsawg rab phom los yawg yeej paub tag li kom
txhob zais no. Yawg yog ib tug ua heev heev, qw nrov nrov ntag. Tus
Tsuj Thaib ntawd mas muab hlawv ua hluav los yeej paub mas. Puas yog
quav yeeb lawm ne?
Mloog li koj piav mas tej zaum txawm koj qhia npe los ntshai kuv yuav
tsis paub koj vim koj twb tsis yog nyob peb lub zos. Tam li kuv paub
xwb mas cov neeg nyob peb lub zos yeej tsis muaj cov yuav dim tau tuaj
teb chaws US no, tsuas yog ob-peb tug beside the immediate members of
kin thiaj li tuaj tau xwb. Koj hais Paj Yeeb....puas yog tus Paj Yeeb
do do hauv, nyiam nyiam phauslistiv? Tus ntawd mas kuv nyuam qhuav pom
teb chaws no xwb. Muaj caij mam rov chat nrog koj dua.

Tseem Yeej,
Koj zaj kev sib hlub mas kuv yeej xav hnov heev tiag...Koj yuav tau
muab sau cia os..yog tsis zoo tham los lwm hnub sib ntsib mas tham los
tau.Koj thiab kuv yeej sib ntxheeb thiab os..koj tus vauv Tshuj Ntaj wb
yog kwv tij ib tug dab tug qhua.Vam tias yuav tau hmloog koj zaj dab
neeg kev hlub...
ua tsaug
Phwvnyawm

Xejthim,
Yog li koj thiab kuv wb ces kuv tsawm qhia kuv lub npe kiag rau koj los
koj yuav tsis paub tias kuv yog leej twg.
Kuv saib mas koj yog cov nyuam tsos tom kas  thaum peb tuaj tham hluas
nkauj nyob Phwv Leev,hluas nkuj twb yuav tawm tuaj nrog peb sib tham
raum zoov los cov nyuag kas yaus ntawd pheev tuaj xauj peb luag zom
zaws,ces hluas nkauj thiaj tsis kam tuaj nog peb nyob ned...cov tij
laug twb kom kuv xyuas khauj rau ces quaj-j mus tsev lawm no tiag...kuv
siab zoo-o kuv thiaj tsis xua khauj rau ned....tso dag xwb o...yog li
koj ua kuv kwv ntau heev  xyoo 75 teb chaw tawg cov laus  tsis paub zoo
tab sib kuv yeev muaj 15 xyoo lawm.Peb cov hluas haum muaj 10 xyoo xwb
yeej xyaum mus tham hluas nkauj lawm.!3-15 xyoo ces nrog tus hluas
nkauj twg ceskawg sab ntag...
Tus Tsuj Thaib ko hai yog tus ua nyaj laj tog.Tus kuv hais yog hmoob
Yaj leej txiv hu ua Tshuas Tooj nyob PhamNeeb.Cov kuvtau hais rau koj
no yog cov nyob lub zostxi Pham Maij los txo rau Tw Laj.
Koj hais tias nej mus nyob nroog? Nyob lub nroog twg? Puas yog Vees
Cas?
Koj tsis tau qhia koj lub xeem rau kuv? Tus Paaj Yeeb yeej do-o hau li
koj hais,yeej nyiam kas moos thiab los mas..nws yoghmoob Hawj...
Sib ntsib dua

Yog li ntawd ces kuv tsis paub cov neeg koj hais ntawd li vim lub sij
hawm ntawd tseem yog me nyuam yaus so ntswg tav toj xwb.
Niam txiv thiab cov tij laug tau coj mus nyob nqis nroog kom thiaj li
muaj kev kawm ntaub ntawv xwb, kuj tsis yog nyob Vees Cam thiab.
Kuv lub xeem ces nej coob tus twb paub tag lawm ua li cas tseem yuav
hasi li ntawd thiab, puas yog lam tso dag xwb? Yawm Paaj, Tshua(aka
Charlie Xiong), yawm Faj thiab lawv coob tus twb paub kuv meej lawm.
Yog ho xav confirm tiag no  ces nug lawv cov no xwb yeej tau ib yam.
Xyov kuv kuj tsis paub meej tias tus Paaj Yeeb koj hais ntawd yog Hmoob
Hawj los yog Hmoob dab tsi thiab vim pom xwb tsis tau nrog tham kom
meej kiag. Muaj ib xyoo kwv lam li yuav yog thaj tsam 1985-6 ntawd muaj
ib tug tuaj txog hauv peb zos hauv no ces txawm tuaj so tom kuv tij
laug lawv. Kuv happened mus txog tos thiab nrog nws tham ob peb lo, nws
tias nws paub peb cov niam cov txiv zoo vim suav daws puav leej yog
neeg los tib sab teb chaws los. Lub sij hawm ntawd kuv tseem hluas
hluas thiab tsis muaj interest yuav tham ntau ntau tsuas yog tham caws
paj paws ob peb lo xwb. Kuv xav tias ntshai yawm ntawd yuav tsis yog
tus koj hais vim yawm ntawd mas nws twb laus ntxhib zog lawm....kwv lam
li 50 tawm xyoo lawm os lub sij hawm ntawd nas.
Es koj nev, peb twb tsis tau muaj leej twg paub koj li koj ho yog tub
nraug Hmoob xeem dab tsi? Tam li nco mas cov nyob sab teb chaws ntawd
ces yog muaj Hmoob Yang, Hawj thiab Thao ntaus xwb puas yog?

Xejthim,
Cov niag tso tom ntawd ces kuv twb nug coob-b tus lawm? lawv yeej tsis
kam qhia koj lub xeem rau kuv li os...niag tij laug hmoobsib twb yog
kuv cov neeg sib paub zoo nws tseem yuav kom kuv mus nug Tshua ,
Charlie...etc kuv thiaj cia li lawm ned..Kuv yeej sau ntau tsab ntawv
lawm tias kuv yog hmoob Yaj no sam...koj rov mus xyuas mej....thaum
kawg koj thiab kuv yeej yuav sib paub xwb nawb...kuv saib mas koj yuav
yog ib tug tsa tes li Nai Phoo Npliab Neeb thiab o...
Ua tsaug
Phwvnyawm Yaj

Yog tias koj tseem yog Hmoob Yaj thiab ces wb yeej yog ib tug tuag tau
tug tsev lawm ntag os.

Xejthim,
Tus tswv zos Koos Tsum ntawd koj hu nws li cas?Puas txheeb koj txiv nej
thiab? Lam xav paub xwb.
Ua tsaug
Phwvnyawm

Tus ntawd nws lawm peb yawm txiv lawm os. Tsis paub tias saib tus koj
paub ntawd puas yog tus kuv paub xwb laub vim ntxim li cov Hmoob nyob
sab teb chaws ntawd pheej nyiam nyiam hu npe sib raws. Hais txog kev
sib txheeb ces yeej sib txheeb los saum neej saum tsav thiab los mas
tiam sis kuv hos paub tsis meej tias hos puas txheeb kiag kom dawb no
os, vim lub sij hawm ntawd ces tej laus tsuas kom yus hu ua yawm txiv
no ces pheej hu li ntawd xwb. Tus Koom Txum no mas tsis ntev tom qab
kuv xeev xws ces nws kuj xiam lawm thiab tiam sis tseem tshuav cov tub
coob kawg. Lawv pab ntawd yeej tsis muaj tus tuaj tau teb chaws no li
ntag ov raws li kuv paub xwb os.

Xejthim,
Ua thaum ub koj txiv nejlos lub teb chaws twg los? Nej ho los nyob rau
Phwvleev maj...nej ho los nyob txij xyoo twg maj?Peb mas tiag-g peb yog
hmoob Muas Loob kuv txiv lawv khiav los xyoo 66-67.
Ua tsaug

phwvnyawm,
Kuv ces txawm yog los lub tebchaws phwvleev los ntag hos hais txog niam
txiv poj yawm txwv txoob mas paub tsis meej hnov tej laus tham zaum
puav tias puag thaum ub lawv khiav teb chaws phuvkhinqhaub los no tsij
sub nas....hahaha, it sounds funny, isn't it? Tsis tau muab map los
saib saib lub tebchaws ntawd nyob rau qhov twg tiam sis kuv mloog mas
yuav yog nyob puag qhaum teb puas Suav thiab Nplog ciam teb lawm. Tej
zaum koj haj paub tej teb chaws ntawd zoo.
Ua no koj puas paub Choj Yang thiab Tsheej Yang of Merced? Choj yog tus
thaum ub (thaj tsam xyoo 1984-5) tau mus nyob nraum zoov zov nws
pojniam hmo ntuj es lawv hu tub ceev xwm tuaj caum yawg. Yawg tau khiav
tub ceev xwm thiab tsav nws lub tsheb over 100 PM vim nws muaj semi
automatic rifle nyob hauv nws lub tsheeb es tub ceev xwm muab yawg caum
mus npleem qab ke yawg thiaj li tau tag sim neej lawm?

Xejthim,
Tus Choj thiab Tsheej koj hais xyov puas yog tus kuv paub.Tus choj mas
tej zaum kuv tsis nco lawm hos tus Tsheej mas puas yog nws txiv hu ua
Nkias Xab no? Nkias Xab nyob lub zos Tiaj Ntoo Maj.Kuv tsis paub txog
qhov ua luv npleem nawb.Koj tsis tau teb nej los nyob Phwvleev xyoo
twg? Koj tuaj teb chaw Thaib,USA xyoo twg?
Ua tsaug

Phwvnyawm,
Tsheej thiab Choj nkawd lub zos mas kuv nco tsis meej lawm tiam sis yog
nyob lub zo Hmoob Yaj coob nyob nrub nrab ntawm Phwvleev thiab Pham
Mawj xwb los mas....kuv yeej nco tsis tau tej zej zog ntawd npe li lawm
tsuas paub tias peb muaj ib cov kwv tij nyob ntawd no xwb. Hos nkawd
txiv los kuv yeej tsis paub vim peb kuj tsis nrog lawv nyob ua ke ib
zog. Peb ces tej laus yeej ib txwm ua twj cuab ncaim npoj--caum neej
tsa es yus thiaj li tsis paub yus tej kwv tij zoo ntag. Ob tug no ces
thaum nkawd xub tuaj ces zoo li tuaj nyob rau pem Seattle, WA mam li
khiav los rau CA lawm xwb. Tom qab no twb yog xyoo 1989 ntawd kuv mus
CA tsiab peb caug kuv mam li nug tau ces Tsheej thiaj piav txog Choj
cov teeb meem rau kuv. Kuv ntseeg tias cov Hmoob Yaj nyob thaj tsam
ntawd yeej tuaj tsis coob rau teb chaws no yog tias koj paub tus Tsheej
Yaj los sab teb chaws ntawd los ces tej zaum yeej yog xwb. Yog yauv
muab xam li ces tej zaum yuav yog khiav los rau ntawd thaj tsam xyoo
1968-9 ntawd lawm os..no mas kuv tsuas muab ntsuas li kuv lub hnub
nyoog xwb ov vim tej laus tham tias thaum lawv los ces kuv tseem mo mo
ab no...hos nug txog xyoo ces tej laus lawv tsuas paub tias thaum lub
caij luaj luaj teb no xwb las as yuav ua cas qhias tau tias yog xyoo
twg mas. Kuv tuaj teb chaws Thaib xyoo 1980-1, es tuaj poob US no thaj
tsam 1982 ntawd lawm.

Xejthim,
Koj hus Tsheej li cas? kwv tij los txiv Ntxawm?Koj nyob pem ko cov kwv
tij los roob Phwvnyawm los puas muaj thiab?
Ua tsaug