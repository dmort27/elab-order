Hmoob Khejme,
Zoo siab thiab ho tu siab thiab uas koj yuav tau ncaim peb sawv daws
rov mus nyob rau Thaib Teb.  Zoo siab hais tias koj yuav tau coj koj
tej kev txawj kev ntse rov mus siv rau haiv neeg Hmoob uas tseem tos
ntsoov koj hauv tshuaj.  Tus siab hais tias koj yuav tau ncaim peb sawv
daws mus, tab sis koj yuav nyob nraim hauv peb coob leej lub siab.  Kuv
ces twb tsis nco xam tias kuv kawm tau dab tsi.
Koj hais txog tus Mr. Moua es puas yog koj hais txog tus Mr. Moua nyob
Eau Claire na?
Thov ua tsaug rau koj cov lus hais tseg nawb.  Peb Hmoob mus nyob puv
lub qab ntuj, peb yeej hloov ntau kawg lawm, tab sis kuj tseem tshuav
ntau thiab uas peb yuav tsum tau hloov thiab.  If one would ask, "What
is the most permanent things on earth?"  The answer is CHANGE itself.
Tsis yog tias peb cov uas tsiv teb tsaws chaw thiaj yuav tsum tau hloov
mus phim mus raws lub neej tshiab, qhov tseeb tiag ces txhua yam yeej
hloov mus lawm zuj zus txhua txhua hnub.  Cia siab tias koj yuav yog ib
teg tsau cig kaj pom kev rau peb tsoom Hmoob uas tseem tsis tau muaj
lub qhov rais ntsia pom sab nraud.
Ziag no twb yog 2:00 A. M. lawm;  Kawg no thov kom koj ncaim peb rov
mus ua lub neej huaj vam muaj koob nto npe lug nawb
Kajntug

Mus zoo koj Hmoob khejme.  Txheej tshiab no yeej yoog rawv meskas lawm
ntaus.  Rov tuaj saib peb hmoob meskas 30 xyoo to ntej no saib ho hloov
mus zoo li cas lawm.

Phooj ywg Hmoob Khejme,
Ua cas yuav mus hais lus tu moo nrho li ko ma. Yuav mus los kuj cia li
hais tias kawm ntawv tiav lawm ces yuav rov mus tsev no xwb yuav zoo
mloog dua, cas ho siv tej lo niag niam lus "Ncaim Nej Sawvdaws" yam li
mus yuav tsis tuaj li ma. Txawm koj yuav mus nyob rau ces kaum ntuj twg
los koj yeej tuaj cuag tau peb suav daws hauv SCH no li los sav. Los
yog koj txawm yuav cia li muab SCH nrauj li tiag ma?...hhehehee..tso
dag xwb txhob xav li cas.
Yog tau mus lawm ces mus zoo koj. Tsis tas li ntawv thov koj kom mus
pib koj teg hauj lwm uas koj tham rau peb ntawv lawm kom muaj kev vam
meej pub rau tsoom tub ntxhais hluas tim Thaib cov yuav mus kawm ntawv
qib siab. Seb koj mus ua tau li rau li cas lawm no ces ho tuaj piav
qhia peb thiab. Kuv ntseeg hais tias cov phooj ywg hauv no coob tus
yuav txhawb koj xwb.
Koj zaj lus ntawm yawg Paj Tsu mas yog zoo lus ntuas. Koj txhob poob
siab hais txog qhov Hmoob Miskas pauv hloov kom ciaj sia ua neej nyob
lub teb chaws no kiag li. Raws li kev soj ntsuam xyuas xwb ces peb
tseem txhawj xeeb hais tias peb cov Hmoob Miskas pauv hloov sai dhau
hwv li lawm es ntshe tom ntej no tsam nej tuaj nrhiav tsis pom peb lawm
xwb. Kuv ntseeg hais tias yog yawg Paj Tsu tsis txhob pauv hloov sai es
yawg ua siab ntev ces ib hnub twg yawg cov noob qoob yawg coj tim ub
tuaj cog tim no yuav tsum siav tau no xwb.