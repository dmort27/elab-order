Dr. Mysterious King.....
Qha kuv seb yuav ua caag txhaj sustain tau the "FIRE" in a
relationship.  Yog txuj kev hlub kws tsi muaj trust, tsi muaj love hab
tsi muaj hope lawm es tshuav dlaab tsi ntxiv?
Noogdlej

Noogdlej,
I am humbled by the title "Dr." given by you.  But no, I am not a Dr.
Kuv ces tsuas yog ib tug txiv neej Hmoob xwb.
Has txug yuav ua li cag es txuj kev sis hlub txhaj le yuav nyob suv
sab lug moog tag le.  Ncu quag ntsoov tas kev suv sab ntawm kev sis
hlub tes yog txuj kev sis ca sab, txuj kev kws yus ib txwm ca sab quag
ntsoov tsau yus tus kheej lawm...  Tej hov muaj xws le "kuv zoo nkauj/
zoo ntsaug heev, kuv muaj peevxwm heev, kuv txawj/ntse heev, kuv txawj
ua lub neej suv sab heev", etc.
Vim tas ntau zag, yam kws yus ca sab tsau yus tug kheej hod, yus muab
tsis tau tsau yus tus kheej, los yog, yus xav tas lam lwm tug muab
tsau yug ntshe txhaj le muaj nuj nqe tshaj tsau yus kheej tag tag le.
Vim txuj kev ntshaw kom lwm tug pum yus qhov zoo, yus txhaj le tso sab
hlawv hlu tsau "tug yus hlub" lug fulfill yus qhov need hod.  Thaum
"tug yus hlub" fulfill tsis tau qhov yus need hov, los yog phem tshaj
hod tes,  "tus yus hlub" tseem hos naj quag nub muab yus tso tsau tej
qhov very bad light xwb tes yus txhaj le tu sab quag ntsho tas, "eb,
ua le cag yus twb xav nov yam zoo txug yus xwb los ua le caag tug yus
hlub sij has yam phem txug yus nkaus xwb le niv?"
Thaum nov yam phem txug yus tug kheej ntau dlhau lawv tes yus txhaj le
txag sab twj quag ywm lawm tas, "qhov source of good in the other
person no longer exist".  Txhua zag yus sis nrug, yus ca sab lawm twj
ywm tas ntshe yog yus lam tsov pum "tug yus hlub" mas ntshe yus yuav
zoo sab heev le vim tas yus yuav nov tej yam zoo (txug yus) dlua.  Vam
tau le hov lawm, tawmsis, tsis paub tas vim tug dlaab tsi, thaum twg
lug sis ze kag xwb tes yus txawm nov yam phem txug yus dlua xwb.  Zag
tas zag tuaj los zoo tuab yam le.  Yus txuj kev sis hlub txhaj le txag
lawm.
Yuav ua le caag txuj kev sis hlub txhaj le yuav tsov qab suv dlua?
Yuav ua le caag txuj kev sis hlub kws twb suv lawm txhaj le yuav suv
tas moog le?
Ncu ntsoov tas tuab neeg ntshaw qhov zoo txug lawv tug kheej...Tuab
neeg xav nov qhov zoo txug lawv tug kheej tag tag le.  Tsis tim tas
koj yog leej twg los koj zoo nkauj zoo ntsaug npaum le caag, tsuas tim
tas seb koj puas pum txug puab qhov zoo xwb.  Yog koj pum txug puab
qhov zoo HAB qha ncaj qha tsau puab tas puab zoo, tej hov yuav ua tsau
puab suv sab tsau koj.  Puab yuav xav nov koj has lug, xav nyob ze
koj, xav tsug koj ua ke.  Yog koj ua tau tsau puab pum hab ntseeg tas
koj yeej muaj puab qhov best interest in mind tag tag le, puab yeej
yuav ua kom tau tshaj le puab ua tau luag pauv koj txaj ntsig.  Puab
yuav xav kom muaj koj tas mus le xwb vim yog thaum twg meb sis ntsug
dleb lawm xwb tes puab yeej ntshaw hab ncu koj tej lug zoo (tej zoo
zoo uas koj tuab leeg txhaj le pum txug puab nkaus xwb).
Kev sis suv sab: lug zoo los sis txhawj zug, los sib qa tas "you are
worthy, you are the best there is, I believe in you and I will never
forsake you because, in life, your are all there is for me", hab lus
zoo los sis zam txim xws le, "koj tau ua yuam kev lawm los tsis ua le
cag, vim tas koj zoo tshaj le tej yam kws koj tau ua hov; txhua yam
kws koj xav tas koj tsis zoo, kuv yeej tsis muab ua ib qho txhum le.
Txaj ntsig tsau kuv tes yog koj yam zoo xwb vim tas txhua yam phem
ntawm koj yuav dlhau ntsug sij hawm moog tawmsis yam zoo ntawd koj
yuav ntsug kuv nyob mus ib txhis".  Yog tus tuab neeg has tej lug nuav
ntseeg tej lug nws has hab ua lawv le nug has, kev suv sab yeej yuav
muaj taag mus le.
Yog txuj kev sis hlub tsis muaj love, trust, los yog hope lawv, yuav
ua le cag kev suv sab txhaj le muaj?
Tej hod tsis muaj lawm los twb vim yog tuab neeg xav lawm tas tug kws
puab hlub hov tsam tsis pauj puab le kev hlub.  Thaum muaj kev ntshai
le hov lawm, tuab neeg ca le txuag txuag zais ntshis (hoard) puab tej
lug zoo (kev hlub) tsis kam has tsau lwm tug.  Thaum zoo le ntawd, tug
puab hlub yuav pum hab ceeb tas ua le caag kev sis hlub tsis muaj lawv
le sab xav.  Tug xav tau le hov tes ca le ntshai tsam tej kev hlub kws
nwg muab moog tsis tig tsov lug hlub nwg.  Kev sis ntshai le nuav ua
tsau nyag tiv thaiv nyag tug kheej.  Nyag npug nyag qhov zoo es muab
luag qhov phem qha tsau luag - xav yuam kev lawm tas ca qha luag qhov
phem tsau luag seb puas yuav pum nwg qhov zoo...yuam kev luj kawg
nkaug le.  Le nuav ua tsau kev sis hlub txag, kev sis ntseeg tsis
muaj, hab kev ca sab taag.
Yog xav kom txuj kev suv sab tsov qab muaj, yuav tau tseg txuj kev
ntshai tsam luag tsis hlub yus.
1.  Qeb sab dlawb pawg hlub luag lawv le luag yog tug tuab neeg dlawb
huv.  Tsis txhob suav txim, suab txhaum tsau luag txawm tas luag tsis
"hlub" yus los yog luag tsis ua tsov tsau yus lawv le yus sab ntshaw.
Nug seb luag ntshaw dlaab tsi, tsis yog luag ntshaw ntawm yus xwb,
tawmsi seb luag ntshaw dlaab hauv luag lub sab hab luag neej.  Thaum
paub yam luag ntshaw lawm, nqe teg ua yam luag ntshaw hov yam tsis tog
luag paub txug hab tsis tog luag pauj koj txim ntsim.
2.  Nrhav lub sijhawm zoo lug qha tsau luag txug koj tej kev ntshaw,
tej kev ca sab kws koj npaj tsau koj tus kheej hab koj lub neej.  Tsis
txhob yuam kom luag ua le ub le nuav.  Qha tsau luag xwb hab seb koj
tug kheej niv koj txaug sab yuav ua le cag kom koj txhaj le tau lawv
le koj ntshaw hov.  Ncu ntsoov tas pav txug yam koj ntshaw hab yam koj
yuav ua xwb, tsis txhob pav txug yam koj expect luag ua tsau koj.
Thaum twg yog kev suv sab tsov muaj tsuaj lawm, koj le mam THOV kom
luag ua tsau koj lawv le koj sab ntshaw.  Yam koj xav tau, ncu ntsoov
THOV kom luag ua, tsis txhob DEMAND.  Yog koj THOV lawm, 1. koj yuav
tau lawv le koj thov hab ntshaw, 2. Luag yuav tsis yig vim luag pum
tas yam luag ua tsau koj hov muaj txag muaj ntsig.  Do not expect the
other person to "should have known what you want".  You will be
disappointed and the kev suv sab will derail as explain above.
Noogdlej,
Le nuav xwb seb pos yog lawv le koj tej lug nug hab pos lawv le koj
xav paub.  Kuv tsis paub ntau ntau hab tawmsis kuv txaus sab pab tswv
yim lawv le kuv paub.  Ca sab tas koj le kev suv sav ntawm koj lub
neej hab kev hlub yuav tsov muaj.  Yog yam twg kuv has tsis tshuam
meej nuav le tsov nug dlua.  Sis ntsib dlua.

MK......
Yog koj tsi yog Dr. nua yog txivneeb los yog txivplig pob ua caag
txawj thaam pem kawg.  Lawv le kuv noog koj cov lug mas koj has tau
muam ntsi khw peb qhabnab CMA cov xwbfwb sub nawb.
Ua tsaug rua koj cov lug qha.  Kuv zoo sab kws peb cov HMoob SCH tseem
muaj tej tug kws paub lub ntsab lug tub kawg txug txuj kev sib hlub
sib raug zoo huv tej nkawm nam txiv.  Mo nuav kuv maam rau ncoo sab
sab sab hab muab koj cov lug coj lug xaav zoo zoo kuam pum meej meej.
Kuv yuav coj lug apply rua kuv tug kheej kuam kuv txawj luj hlub hab
toaub txug tuabneeg lub sab hab txuj kev xaav.  Kuv tseem yog ib tug
kws najnub kawm ua neej xwb.  Luas tej laug hastas paub ces laug txawj
ces tuag ces yog tej le nuav.
Koj cov lug has tau raug kuv lub sab miv ntsiv lawm.  Muaj tseeb le
koj has.  Yug yeej yog the only key to your own success and your own
happiness.  Yog yug tsi kaam zoo sab leejtwg yeej yuav ua tsi tau rua
yug zoo sab.  Yog yug tsi kaam qheb kev hlub, leejtwg yeej yuav ntswj
tsi tau yug lub pob qhovrooj.
Tabsi kuv xaav hastas, muaj ntau zag, qhov teebmeem kws peb raug yog
vim muaj qhov rais hab muaj tubsaab.  Thaum yug tsi ceevfaaj tubsaab
txhaj nkaag yuavkev lug rua huv yug tsev hab lug muab yug tej cuabyeej
hab tej khoom zoo sawblawj taag lawm puas yog?
Tabsi yog ua le koj has ces kuv totaub lawm.  Txawm tubsaab lug nyag
tej khoom zoo ntawd taag lawm los, yog yug txujsa tseem nyob, yug maam
rov qaab moog tsim dlua yom?
Noogdlej

Noogdlej,
Koj los kuj has yawg kawg le lawm hab.  Zoo le koj yeej paub tshaj le
koj kam leeg paub lawm tsis sub.  Le cag los kuv zoo zaj tas koj paub
tseeb lawm.
Sis ntsib dlua.