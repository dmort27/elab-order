Tijlaug YTK,
Koj tus ua tij txhob xav li cas nawb.  Koj yeej hais tias peb sawvdaws
tuaj hauv no yog tuaj sib qhia .  Yog li kuv thov muab lub tswv yim no
rau koj.  Yog koj xav hais tias yog no los coj mus ua hos tsis yog no
los tso pov tseg.
Kuv pom hais tias koj tus ua tij yeej xav pom kev ncaj ncees thiab kev
muaj haiv.  Tab sis ib qho uas kuv xav kom koj pauv mas xav kom koj
tsis txhob pheej hais tej qub teeb meem los yog hais yam tej qub nom
qub tswv tau ua thiab koj xav hais tias tsis zoo xwb.. Tej teeb meem
dhau los txawm peb yuav hais npaum li cas los nws pab tsis tau dab tsi
vim lawv cov laus twb dhau zuj zus lawm.  Yog koj pheej piav pab vav
xwb ces zoo li peb pheej zaum ntawm ntug cub xuas pas dig hluas ncaig
xwb.  Yog zoo li no pebyuav tsis mus qhov twg.  Yog koj muaj zeem muag
zoo yuav los coj Hmoob mus yav tom ntej, kuv xav kom koj ua li no:
1. Pib koj tes hauj lwm thiab muab koj qhov platform tso phluav kom
peb pom. Qhia kiag kom meej saib koj lub zeemmuag/vision  kom Hmoob
vammmej yog dab tsi tsis thob pheej tos lwm hnub. Qhov kuv hais no yog
lub neej nyob rau rooj teb USA no xwb tsis tau hais mus tshuam rau lwm
teb chaws.
2.  Rub zog peb hmoob txhua pab los rau ntawd xub ntiag thiab zam txim
kiag rau cov uas koj pom hais tias ua    tsis zoo tam sis no los yog
yav dhau los.
3. Pab tswv yim rau tej intellectuals saib lawv yuav ua li cas thiaj
pab tau lawv tus kheej kev coj noj coj uas kom coj tau peb Hmoob mus
rau qhov kev vam meej thiab vaj huam sib luag.
Thanks, Phiaj

Dony,
Ua ntej peb yuav hloov kom tau zoo mus ib kauj ruam peb yuav tau paub
txog peb tej kev coj tsis zoo thiab tsis ncaj tso.  Txojkev cov laus
coj yav tag los nws yeej muaj qhov zoo thiab qhov tsis zoo siv xyaws
ua ke.  Peb txhua tus yuav tsum(must) paub txog tej yam lawv twb ua
tsis zoo lawm txhob rov coj los coj rau tiam neeg tam sim no.  Ho yam
zoo yuav tau khaw coj mus rau yav pem suab  peb Hmoob thiaj li ua lub
neej vam meej.  Tsis yog tias cov laus coj tau qhov zoo thiab qhov
tsis zoo los tsis pub tham tawm rau sawvdaws paub.
Ho yuav hais txog nyob lub tebchaws Mekas no ces luag nom tswv Mekas
nws yeej muaj nws every single txojcai nyob txhua lub department ua
dejnum thiab txhua txojkev tsheb lawm.  Peb tsis tag yuav ua ib yam
dab tsi yuav los cuam tshuam txog lawv txojcai.  Yog tus tibneeg twg
yoog raws txojcai ces nws xav kom nws tau mus nyob nkuaj los nws yeej
tsis tau.  Tab sis yog tus tsis noj lus mloog hais ces nws yeej ib sij
ntsib teebmeem, tus neeg zoo li no mas nws txawm nyob txog lub
tebchaws twg los nws yeej muaj teebmeem rau nom tswv li kevcai.
Yog koj xav los ua ib tug coj ces koj los coj Hmoob kom nej los tsim
tau ib lub Hmong Town es koj mas ua tus district ntawd koj lub town
los yog ua ib tug town board ntawd lub town koj nyob xwb.  Ho lwm yam
ces peb txawm tham tag los nws yuav tsis muaj qab hau, vim peb yeej ua
tsis tau raws li peb xav thiab coj.
Chia

Chia,
Raws li kuv nyeem koj cov lus ces koj xav hais tias tseem hais tej kev
phem uas cov qub nom tswv tau ua los tsis tau txaus ces yuav tsum tau
hais kom txaus tso no los? Tsis tas li ntawd yog raws li koj hais ces
peb twb nyob lub tenchaws uas luag twb tsim tau tej cai lawm peb tsis
tas ua dab tsi ntxiv lawm, tab sis yog vim li cas sawvdaws pheej tuaj
sib cav txog kev yuav los ua cov coj Hmoob ?  Koj puas xav hais tias
yog peb cov nyob USA twb tsis muaj kev haum xeeb peb puas yuav muaj
peev xwm tawm hauv lub teb chaws no mus coj peb cov Hmoob nyob lwm lub
tebchaws? Dony

Kwv Dony,
Koj tej lus yeej yog kawg lawm nawb, tab si yog tsi muaj txoj lw mas
yuav tsi paub taug tus hneev.
ntawm kuv tus kheej mas kuv xam pom li no, luag lwm haiv neeg mas luag
muaj neeg sau keeb kwm raws nraim li luag tej  thawj coj tau ua los
lawm rau luag tej xeeb leej xeeb ntxwv kawm txog tej nom tswv lub tswv
yim coj ua los lawm, ntawm peb Hmoob li tsi muaj neeg sau txog tej nom
tswv kev coj ua yav dhau los rau sawv daws kawm, tab txawm sau los
tsuas sau tej yam zoo thiab siv nyog rau hauv xwb, tsi hais qhov phem
ntawm tus neeg ua ib qho li. Yog li mas yus cov neeg yuav tsi paub
hloov mus rau txoj zoo, thiab tsi paub tias tus thawj coj no qhov nws
yeej yog qhov twg, qhov nws swb no yog swb yam twg, yog li cas thiaj
swb, tsim nyog kuv yuav los khav theeb nrog nws no, kuv yuav hais nws
qhov phem coj tsi zoo ua tsi tau raws li tsoom neeg xav tau yog yam
twg kiag, kom kuv muaj cuab kav khav theeb hais tau qhov nws coj tsi
yog siv tsi tau yav dlau los ntawd, yus muaj cuab kav khav theeb tau
tus dej num uas yus yuav ua mus lawm yav tom ntej kom meej meej rau
sawv daws tias qhov kuv yuav ua yog yuav ua kom zoo dua qhov nws coj
thiab ua dhau los lawm, Seb yog dab tsi dab tsi, yuav tau hais kom tag
nrho qhov yus muaj cuab kav yuav ua tau zoo rau lub luag num, yog yus
tau los ua tus coj.
Li ntawd kuv thiaj hais ntau yam li ntawd yeej yuav raug rau sawv daws
ntau tus uas pom LUB XEEM LOJ DUA LUB NPE HMOOB yus yog Hmoob lawm ces
tab txawm hais tus twg los yog peb Hmoob xwb tsi muaj dab tsi yuav
khib yus, nws yog yuav qhia kom paub zoo zoo, thiaj paub hloov qhov
tshiab. Hais tau dhau lawm los txhob xav li cas siab ntev nawb peb yog
ib tus Hmoob xwb.
YTK

Cov phoojywg,
Kev yuav sau keebkwm kom tseeb mas nws yog nws lawm ib yam. Kev sau
keebkwm mas peb yuav tau teev npe zias hais tias tus twg yog tus sau
cov lus ntawd (true identity). Nws hnov cov lus ntawd ntawm leej twg
los, tus neeg tham cov lus ntawd puas yog tus pom kiag los yog hnov ib
tom los thiab xwb, etc.... Yuav tau teev zias cov npe uas yus mus
interview thiab npaj record tseg. Yuav tau teev zias cov phauj ntawv
uas yus tau mus nyeem txog tus neeg yus tham nws lub qe ntawd.
Tabsis raws li kuv pom peb tuaj sib tham thiab piav txog lwm tus lub
qe mas peb hais li kev tham lus paj paws uasi tom tej tsev txias xwb.
Tsis tag li ntawd, qhov 1, peb tus kheej los twb tsis qhia hais tias
yog leej twg. Qhov 2, peb tham raws li qhov peb tau hnov los xwb
(gossips, rumours), twb tsis muaj povthawj timkhawv los txheem peb cov
lus. Qhov 3, peb tham raws li qhov uas peb xav hais tias ntshe yuav
yog li ntawm no xwb (draw our won conclusion). Yog tham zoo li no xwb
tiag, nws yuav kho tsis tau peb kom zoo mus ib qib, tabsis yuav ua rau
peb haj yam poob qab deb xwb; vim tham tej qub lus gossips no ntau ces
peb hajyam muaj lus sib chim thiab sib tawg deb xwb.
Pivtxwv:
Peb pom daim duab uas Dr. Pao yees nrog GVP; peb ho pom daim duab uas
Dr. Pao yees nrog Kenthong & other LPDR official; thiab pom daim duab
uas Dr. Pao & DYD lawv tau txais medal xwb, peb twb draw conclusion
hais tias lawv cov no koom tes nrog LPDR tua peb Hmoob los tau 35 lub
xyoo lawm. Ntawm DYD los tib yam, ntawm GVP los tib yam, pom me me
thiab hnov me me li tej uas peb pom thiab hnov no xwb peb twb draw
conclusion hais tias lawv cov no betray peb haiv Hmoob lawm. Yog tej
no xwb peb twb xam hais tias yog povthawj timkhawv thiab yog tseeb yog
tsum lawm ces peb yuav mus tsis txog qhov twg. Tej lus gossips thab
lus drawing own conclusion no, yog peb tham ntau ces peb twb rov sib
tawg tag ua ntej mus txog chaw lawm os cov phoojywg.
HL

Tijlaug YTK,
Raws li kuv to taub koj cov lus ces txhais tau hais tias koj tsuas
interested txog kev sau history ntawd cov Hmoob coj noj coj ua tas los
xwb.  Koj tsis muaj platform/vision txog qhov yuav ua li cas rau Hmoob
lub neej tam sis no yom.   Yog li ces leej twg ho muaj hom phiaj rau
peb Hmoob li cas los lawv ua lawv.  Yog lawv ua haum peb siab ces peb
txhawb xwb hos yog tsis haum peb siab los cia lawv cov haum siab lawv
ua lawv...Dony

Kwv Dony,
Qhov kuv hais mas yog leej twg xav kho Hmoob yuav tsum paub Hmoob cov
coj txoj lw, thiaj yuav paub kho tej yam uas ua tau tsi zoo nkauj mus
rau qhov kom zoo dua qub.
Hais txog lub hom phiaj tshiab mas yuav tsi piav rau hauv no, tab
txawm piav los yuav tsi muaj leej twg lauj num mus ua tau, thiab tsi
yog tej yam peb yuav muab coj tuaj piav rau hauv no, li Hmoob tim
nplog coj dev mus raws kauv.
Yog hais li koj cov sob lus no ces tsi muaj RIGHT lawm, yog hais li
koj hais no ces yuav kho tsi tau tag nrho Hmoob, nws tsuas kho tau tej
pawg me me los sis tsuas kho ib feem ntawm cov Hmoob xwb. Yuav raws
tsi tau luag txoj kev mam meej li, luag tus tseem fwv hauv peb nyob
no, luag tso cai dav heev rau tsoom pej xeem cov muaj zoo tswv yim taj
tawm tswv yim ua ke, leej twg lub zoo tshaj ces yuav tus ntawd lub.
Thiab tseem muab lwm tus lub tswv yim tej qhov zoo coj los sib ntxiv
mas luag ua neej thiaj nce qib.
YTK