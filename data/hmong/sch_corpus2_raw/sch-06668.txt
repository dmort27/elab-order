Pos Muas,
Kuv xav tias nyaj tau 2-3 hnub no koj yuav siab nqig zog lawm. Zoo
phem los wb tseem yog hmoob ib yam, nyaj kuv hais cuaj lo kaum lo tsis
yog los yuav muaj ib los pab tau koj thiab Nyas Phob Txawj Pov cov
tub; yog hais tias ua tib zoo mloog. Yog koj tsis xav li cas no sib
zam txim pos tau?
Nyiaj Looj Vaj,
Koj yog ib tug tij uas to taub sawv daws zoo lawm. Kuv yuav ntxiv Pos
cov lus uas hais txog LPDR tus kas moos kom ntxaws zog. Pathet Lao
koom siab qiv lub kaus roos hu ua "Phak Neo Lao Hak Sat" muaj 3 pawg
ua ke xws li:
1-Phak Neo Lao Hak Sat(communist-bourgeois) Cov hauv paus muaj
Souphanouvong, Faidang, Sithone....Pab no tuaj suav av loj tog.
2-Phak Paxasone Pativat (extreme-leftist)Cov hauv paus yog Nouhak,
Kaisone, Khamtay...Pab no tuaj nyab laj liab Vietminh tog.
3-Phak Penh Kang (neutralist-leftist) Cov hauv paus yog Kongle, Deuane
Sounarath...Pab no ua dev thawj thiab.
Lawv 3 pab no lam sib qiv kaus roos xwb, lawv yeej tsis sib haum,
thaum Kongle khiav VT los nyob hauv XK, plain des jars lawv yeej niaj
hnub sib ntsuas zog, lawv hu ua "xeuk Bae/Rog tshis sib laub", thaum
nruab hnub ces Kongle pab neeg txeeb khi khaub hlab XIAV(BLUE) rau pej
xeem, ib chim tsaus ntuj ces Souphanouving lawv ho los tom hav zoov
los muab pej xeem khiv khaub hlab LIAB(RED). Ua mus ua los thaum kawg
Deuane thiaj ntxeev tua Kongle, ces yawg thaub thiaj daj hlaws los rau
Mouang Soui. GVP thiaj mus pab es phab ej Lis Lwm thiaj tag txoj yawg
rau tod ntag laud. Lawv 3 pab no siv lub tswv yim rhuav tshem RGL hu
ua nab nyo npais "Xam Bath Khonh", txhais tau hais tias lub tswv yim "
Peb Qws Pam Thawj".
1- Qws ib ces yog rhuav tshem cov tub rog.(all military)
2- Qws ob ces yog rhuav tshem tseem fwv.(Government; all
administratives)
3- Qws peb ces yog rhuav tshem cov tub qav tub num, tub txawg tub ntse
thiab tub lag tub luam. (all executives & elites)
Thaum pawg sab xis swb tag lawm ces lawv mam rov los sib ntsiab hlab
pas yam muaj ceem kawg nkaus. Deuane, Kham ouane, Phoumi Vongvichith,
Lao Foung, Yaj Tub Me etc...raug txhom los yog raug lom thiab raug tua
pov tseg. Kaisone Phomvihanh hais tshwm  tias:
"Ob tug txiv thais liab sib txeeb nce ntoo thaum tshwm loo yog yawg
twm hawj". Ua ntej Phak Paxasone Pativat yuav tshwm los kav lub teb
chaws, lawv tau hais tias  NTU TEB CHAWS THAJ YEEB KWV TIJ HAV XAJ
TUAG COOB TSHAJ NTU TSOV ROG. Nej yuav xam kej pom tias thaum kawg
tsis muaj lub npe "Neo Lao Hak Xat" ces tsis nte pab pawg hauv paus
Neo Lao Hak Xat kuj piam sij tag. Thaum lub sij hawm lawv sib chua
siav ntawd pem xeem yeej tos ntsoov tog sab xis(rightists) rov los pab
daws lawv txoj kev txom nyem kawg nkaus tab sis peb cov sab xis uas
khiav dim tuaj los peb sib chua peb tag zog ua rau peb cov coj nyias
plau nyias tag. Hais txog peb pawg nyuag Hmoob tsawg tsawg no xwb los
nim niaj hnub sib liam koj yog pawg ub kuv yog pawg no. Kuv ces tsuas
lam ua neeg taug xaiv xwb, yuav tsis muaj feem nrog twg sib txeeb li.
Qhov twg zoo yuav ho khaws mus siv qhov twg ho tsis zoo mloog los tsuj
nthi ntawm taw nawb. Txhob lam liam tias kuv yog nyab laj li
Solidphous(shitpoopoo)hais. Txog txij ib tug challenger yuav tau txoj
championship belt nws yuav tau kawm luag tus champ's style kom meej ua
ntej. Yog li kuv thiaj lam hais phem phem rau Pos tias nyuj kub pam
thawj txhob lam nrau nyuj kub zuag.
Tseejyeej.

Tseemyeej,
Ua tsaug ntau rau koj cov lus teb.  Muab koj cov lus paub coj los
ntxiv Muas Pos cov, kuj ua rau kuv pom daim duab txog Nlog liab tus
kam pab tiv vav tseeb dua qub tuaj.  Thaum paub Muas Pos neb cov lus
piav tag, ua rau kuv pab rhiab Dr. Yang Dao lawv cov caj dab kawg li.
koj twb paub pab vav Nplog zoo, koj ku pab nrog hais Nais Phoo Vaj Pov
thiab Dr. Yang Dao nkawd kom nkawd los sib haum xeeb los pob.  Kuv npe
hluas hauv ntaub ntawv hu ua Paul(Pov) hos kuv npe laus hu ua Nyiaj
Looj Vaj.
Nyiaj Looj Vaj
*****************************************************************************

Nyiaj Looj,
Kuv los xav tib yam nkaus li koj hais thiab.  Ob peb tug doctors hauv
pawg NEOHOME twb mus hais tau Caub Fab los koom tes nrog NEOHOME lawm
los sis NEOHOME twb mus koom tes nrog Caub Fab lawm.  Xav tias tsis
ntev no nyaj DYD yuav rov los koom VP los sis VP yuav mus koom DYD.
Ntshe yog ib txhia tsis paub xwb, tab sis cov neeg nyob hauv daim
ntawv Charles Yaj tso tawm ntawd, twb muaj DYD cov neeg thiab VP cov
neeg (xws li Tsav Vaj, vp tus tub) ua ke lawm.  Xyov yog li cas li
tiag, tom qab Paj Kauj Hawj tuag tas mas muaj ntau pab Caub Fab sawv
tuaj.
NeoHmong

Nyiaj Looj Vaj:
Ua le koj puas yot tug koj has maj? Kuv xaav mas ntshai koj laam looj
lwm tug lub phlu xwb pob, puas yog?
Ua le koj sim qha saib koj muaj noob nyoog pes tsawg xyoo lawm hab
nyob qhov twg rua peb puas tau?
Ua tsaug ntau.
Moobsib

Newhmong,
DYD twb yog Dr. Yang Cha ne puas yog mas!.

Nyiaj Looj Vaj,
Txawm koj yuav yog tus tseeb los tus cuav, nws tsis tseem ceeb. Kuv
hais no ces zoo li cov txiv xaiv uas xyom cuab thov tuaj foom kom tab
sis xyom cuab tsaug zog tag lawm ces zej zog txais tau koob hmoov xwb.
Txiv xaiv txawm foom kom sawv daws ciaj nom tag los txiv xaiv tseem
zoo txiv xaiv li qub xwb. I have no intention to be a politician as
Solidphous(shitpoo.poo) said.
Kuv yuav txuas me ntsis ntu 75 los txog rau tam sim no. Tom qab lawv 3
pawg sab laug yeej lub teb chaws lawm ces lawv los sib rho siav, sib
txeeb rooj zaum; Phoumi Vongvichith khiav tawm teb chaws txog 5 zaug.
Lawv hloov cov nyiaj 2 zaug, pej xeem quaj ntsuag, los tog sab xis
yeej tsis muaj peev xwm paub tau thiab pab tau li. Qhov tseeb ces yog
tog sab xis twb raug thawj 3 qws ua hlwb dhia tag lawm. Yog li ntawd,
tab txawm lawv sib cov nyom npaum twg los yeej tsis muaj tus sab nraud
yuav los pab tau li.
Tog sab xis 2 qhov chances yuav muab tau lub teb chaws rov qab ces
yog:       1/-Suav Liab thiab NyabLaj Liab sib ntsuas zog xyoos 78.
Tab sis kuj sib zas sib zas ces ho tso tseg lawm. Tog Cob Fab thiaj
tsaj tsis sawv nti tsis taus los twb yog vim 2 tug thawj koos sam
ntawd thau taub hau lawm.
2/-Yog Nplog tuaj txeeb sab av Isan tim thaib teb thiab ntxeev huab
tais Thaib no mas Thaib thiaj yuav pab riam phom rau peb rov mus tsim
kev kub ntxhov tim Nplog kom thaib tau zoo nyob. Qhov no los yog Nplog
twb xub paub thaib lub tswv yim siv cov yeej thoj nam (refugees camps)
los tiv thaiv ntug dej Naj Khoom lawm. KriangSack thiab Kaisone tuaj
sib tham tag ces kev lag luam thiab kev phooj ywg suav hnub suav raug
txhim kho. Cov refugees camps thiaj pib raug rhuav tshem, hmoob/thaib
liab kuj raug rhuav tshem tag. Tam sim no sab Isan raug txhim kho ua
Isan Khiao(Isan green= Isan prospered). Laos, VN, Cambodia raug txais
ua tub koom hauv koom haum Asean thiab UN. Diplomatic Relationship
Lao/U.S is restored. Tsis tas li ntawd nyiaj kips kuj raug teb chaws
super powers guaranty lawm thiab. Yog kuv saib yaig tsis yuam kev mas
tom qab kwv tij hmoob Tham Krabok tuaj tag los yog tuaj feem ntau lawm
ces NTR will be approved no matter what.
Yog li no peb pos yuav muaj yeej lawm? Sure, we will. How? Yuav tsum
xyaum uav nyuj kub zuag txhob ua nyuj kub pam thawj. Yuav tsum xyaum
ua nplooj nqeeb yoog cua, txhob ua ntoo faj khaum twv xob. Peb txhob
ua neeg qus nyob pem hav zoo(terrorist/guerillas), yuav tau xyaum ua
neeg nyeg( Urban activists). Nplog liab cov coj noj coj ua(govrnmt
machine)tsuas muaj 15-25% xwb feem ntau 80-85% yog pej xeem. Lawv yuav
tsum tuag daim nyiaj ntsuab xwb thiaj tag.
Tseemyeej.