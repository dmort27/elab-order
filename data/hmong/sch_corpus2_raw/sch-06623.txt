Neohmong,
Koj ham tsi paub kuv las as. Kuv twb paub koj thiab ne. Hais npe ces
nyob kiag ntawm kwj tse xwb mas.
Tej lus kuv hais yog lus cua xwb xyov puas muaj tseeb. Tabsis muab
saib los mas muaj ntsis zoo li ho muaj tseeb thiab. Thaum lawv npaj
pastisvav ntawm Dr. Hawj Suav thiab Pov Hawj yog ob tus sawv cev nyob
Miskas. PK yog tus qhib tes nyob sab Thaib thiab nplog. Hos Chalern
lawv yog cov tuaj qab rooj. Vim li no thaum PK tuag tas ces pab Hmoob
Hawj thiaj tsi nti li lawm.
Lam xav li xwb txhob muab thwm ua lus tseeb.
Fajkhaum

Tab sis cov lus peb muab coj los hais no mas yog xav kom peb hmoob
muaj kev ciaj caub xwb. Nej sawv daws twb paub zoo hais nej cov tuaj
hauv SCM no yeej tau txais kev txawj ntse tas tus tab sis tus twg los
nyias tsuas khav rau nyias tus kheej los yog nyias xeem xwb es peb
yuav kho tau peb haiv neeg hmoob tau li cas. Yog tsis muaj cov laus
lawm ces, peb cov nyuag tus twg los yeej xav hais tias yus thiaj yog
tus zoo xwb. Peb yuav tau kho peb tus kheej txij tam sim no mus mas
seb puas yuav tau, tsis li ntawd mas ntse peb cov xeem yuav ua rau
sawv daws puas tsuaj tag.
Saisomboun

Fajkhaum,
Kuv los kuj tsis paub qhov tseeb li thiab tab sis tam li tau soj
ntsuam los mas cov neeg tawm tswv yim mus tau PK yog nyob txawm teb
chaws (95% nyob USA, hos 5% nyob lwm teb chaws).  Hos cov neeg nqis
tes tua kiag PK mas yog nyob rau Thaib teb thiab ib tug nyob rau NPlog
teb.  Cov nqis tes tua yawg ces yog ib cov neeg dog dig tsis paub qab
hau dab tsis tab sis raug ntiav nyiaj US$$$$ ntau heev.  Kuv kuj hnov
Hmoob tham thooj tsem tsawv li Ceeb hais thiab tab sis tau paub kiag
qhov tseeb xwb.  Raws li hnov ces cov neeg tua PK no yeej npaj lub
tswv yim los tau PK tau ntev heev los lawm, txij puas xyoo 1993 los
lawm.  Qhov uas qias neeg tshaj plaws mas yog niam Paj Kaub yau tus
qub luas nraug rov tim US no mus tham niam PK thiab hais rau niam PK
yau tias yog nws muab PK tua pov tseg ces yawg Hmoob ntawd yuav rov
mus yuav niam PK yau es mam li coj niam PK yau tuaj teb chaws no. Tab
sis ua ntej lawv yuav tua yawg PK, tus yawg Hmoob uas mus tim US no
mus tham niam PK yau twb ua tsheb sib tsoo tuag nyob rau Thaib teb
lawm.
NeoHmong

Tengsaisomboun,
Kev sib tham nyob rau hauv SCH no ces tus xav hais li cas los yeej
muaj cai hais yam tsis txhaum leej twg.  Kuv to taub koj cov lus zoo
tab sis peb Hmoob tseem ntshaw ntshaw kom muaj suab npe nrov li, yog
li ntawd, tus ho xav khav li cas los yuav tau ces khav raws li lub
siab ntshaw thiab.
Kev nyias kho nyias tus keej yeej yog ib qho zoo, tiam sis kom peb to
taub tias Hmoob tus kab mob cancer no yeej xeeb txawm mob rau Hmoob
los tau txhiab xyoo dhau los lawm, yog yuav kho kom zoo hlo tag kis
mas ntshe yuav kho tsis hlo li ntag, tab sis yog nrhiav tshuaj los kho
li 200 xyoo tom ntej no no caj yuav zoo xwb.
NeoHmong

Paul, NeoHmong and all;
thaum i (kuv tseem noj mov hmoob txaug kua zuab tsuag, kuv tsuas muaj
cuab kav pom hauv Hmoob lub vaj lub tsev xwb) kuv kuj xav li neb xav
thiab. Tag sis niam no kuv noj ntau yam qav, hais ntau yam lus, paub
pom thoob lub ntiaj teb lawm. Kuv xav hais tias Hmoob yog ib haiv neeg
siab zoo heev tag sis siab me thiab qaim heev.
Kev ua nom ua tswv, ua tub plua nuj tsis muaj ib tug twg yuav tau los
dawb dawb fuv fuv li os cov yawg. Mr. Bush kiag los twb tsis dawb fuv.
Bill Gates los yeej yog dag ntxias yuav cai nkaus thiab, luag thiaj
rau nom tau tswv.
Yam zoo thiab phem nyob ntawd kev siv tau, yog tias coob tus kam siv
los puas ua raws li lawv (coj tau ua nom ua tswv) hais ces qhov ntawd
yog zoo lawm xwb.
Kham tais, Suvphas nub voos, Kais xuam... lawv cov no los ua ntej lawm
yuav tau los kam lub teb chaws, xyov puas tsawg tus neeg (lawv tus
khub sib tw) tau tuag vim yog los ntawm kev sib tw ua nom.
Xyoo 1970's txog rau thaum qab zyoo 1980's, ib zaum kev sib tw ua phub
thees (nom tswm) thaib mas cov neeg los sib tw no tuag txog 10 tawm
leej txhua txhua zaum li. Tab sis luag tsis muab tej qub lus, kev phem
no coj los ua hnub ua hmo hias li peb Hmoob.

Tobe,
Tos kuv ho hais li los vim koj hais tias koj tsis ntseeg tias Hmoob
yuav muaj lub siab phem tua taus Hmoob no ned.
NeoHmong

Aub...., mloog nej cov no tham mas cas ntxim li nej txhua tus nyias
paub nyias lawm ib yam li es yog qhov twg tiag? Yawm Fajkhaum zaj mas
ntxim li yog txua xwb vim nws tsis phim qhov situation ntawm. Hos,
yawg Ceeb thiab Neohmong neb, li stories mas kuj txaus ntseeg tsawv
lawm, tab sis yog muaj tseeb npaum li ntawd tiag thiab neeg twb paub
zoo ua luaj cas lawv hos tsis muab nws hlob kiag xwb? Niam PK twb
tseem ua neej nyob tsij sub puas yog, kuv xav tias muab nws hlob pem
ti nras ces nws yeej qhias qhov tseeb xwb?

Fajkhaum,
Kuv xav tias koj zaj mas ntshai yuav convince tib neeg to believe
nyuaj zog. Tej zaum koj yuav tau mus ntsib Beemouachaofa, kuv ntseeg
tias nws yog ib tug paub zoo heev txog zaj no thiab.

Mai Na awd,
Cas koj nyeem Ceeb cov posts txog tav no es koj tseem ntes tsis tau
Ceeb cov lus thiab nas? Hais me xwb ces yeej to taub ntau lawm los
paus. Kuv ntseeg tias txog txij Ceeb hais tau li ntawd nws haj muaj
evidence txaus, tsis lam tau lam accussed tus ub tus no pos. Xav kom
Dr. Rock tawm plaws tuaj saum nroob nquab no tuaj teb Ceeb rau peb
hnov saib mas cas nws yuav ntsiag to li xwb thiab. Dr. Rock yeej niaj
hnub tuaj hauv no tab sis nws pheej nkaum nkuj nkoos tsis kam tawm xwb
vim ntu i nws tawm tuaj raug lawv coob tus muab nws ntxhua ntub tag
nws cia li ua ib siab khiav nkaum lawm nas. Ua ib tug neeg yog luag
tej muaj lus xoom xaim yus npaum li ntawd es yus ua tus me tuag es,
ntsej muag lag dig ces qhov ntawd ntau nqi tias muaj tseeb lawm no los
mas.

Txais Lis,
Welcome on board!  Txhob poob siab kiag li, tsis ntev no ces sawv daws
yuav paub qhov tseeb xwb xwb li.  Ziag no yuav tsis zoo li thaum 60's
es VP lawv mus BOMBED niam ntawv Yaj Soob Lwj tag los tsis muaj leej
twg, tsis muaj ib tug Hmoob twg yuav hais tau los li cas.  Lub ntuj no
yuav tsis zoo li lub ntuj qub lawm.
NeoHmong