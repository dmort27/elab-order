Lub 5 Hlis 1975 nyob rau Mong Cab tej tubntxhais hauv College Samthong
tabtom npajsiab yauv sibtw zaumkawg hauv lub xyoo uantej yuav mus rau
qibzog ntxiv.  Kuv hnov tias hmo ntawd yuav muaj li 40 lub luv thanks
tuaj txog rau Nasxus (Ban Sorn) ces kuv thiab kuv tus phoojywg wb ciali
nce tsheb taxi los mus tsev lawm.
Tsis ntev tomqab ntawd kuv txiv tau coj peb sawvkev ntawm Nasxus
taugkev mus rau Veescas.  Peb ev txhuv thiab tejyam uas uas peb needs
nrog peb nkaus xwb.  Peb taug kev tau 2 hnub tawm mamli mus txog rau
ntawm tus taw choj Hinh Heup.
Thauj yus mus txog rau saum tej lub ncov roob, tig rov saib rau tomqab
mas pom Hmoob sibcab twzws mus li tsheej miles kev hos ho tig rau
tomntej los koj ntsia mus pom deb npaumlicas los koj pom Hmoob sibcab
twniab mus plojntais.
Koj pom tus mosmos ab uas risrawv rau saum lub nraubqaum mus tinkaus
tus lauslaus uas nrig pas tujtauv.  Tsis tag li tseem ntsib tej nomtswv
tshwjxeeb li Lee Teng thiab Touby Lyfoung niajhnub caijtsheb taugkev
tuaj cheem sawvdaws.
Tagkis uas cov tubrog qhibphom tua cov pejxeem uas hla tus choj Hinh
Heup, peb tseem pw deb li 1 quarter mile deb, tabsis lub sijhwm phom
nrov, peb sibtw khiav mus tinkaus rau ntawm tus taw choj thiab pom tej
neeg tuaj lossis raug mob ua ntshav liab pes vog tig rovqab.
Lub sijhawm no koj nyob qhovtwg?
kuamemiab

Kuamem iab,
Lub sij hawm ntawd, kuv nyob Nab Phoos lawm.
Kuv nco thaum peb txeeb mus rau lub dlav hlau dlhau qab loj, lub kawg,
rau hnub tim 14, lub 5 hli ntuj, xoo 1975.  Mob siab txog cov ntsib kev
txom nyem, kev mob, thiab ploj tuag lawm.

Lub sij hawm ntawd kuv tab tom nyob hauv Nas Xus npaj nrhiav luv caij
yuav khiav mus nram Vees Cam.  Xov los ti hais tias Nplog Liab tua
Hmoob nram Hin Hawj lawm ces peb pauv plan tag.  Peb thiaj caij tsheb
khiav los rau Luang Praband los mus rau Xai Nyab Bury mam los rau Thaib
teb lawm.

Thaumntawd kuv nyob ntawm ntu kev 38 ntug Nasxus uas yog ncaujkev mus rau
lav 22. Kwvtij Mhoob sibyaum taugkev coobx lha ntawm peb lubzos los mus
lawm. Kuv nyob ntawm ntugkev saib lawv mus lawm tau tsis muaj pestsawg
nhub ces txawm rovqab los coobx rau hauv Nasxus thiab ciali ploj tag li
cov SNOW mus rau lwm qhov lawm.
Dhau ntawd kuv mam rovqab los nyob hauvzos. Kuv xav haistias nomtswv
siblhoov roojzaum xws ces nyaj tusneeg zooli YOB xwb nyaj luag yuav tsis
ua licas. Tabsis tsis ntev ntawd xwb txawm muaj tubrog Blogliab tuaj
txheeb pejxeem Mhoob thiab yuav coj Mhoob mus kawm ntawv qibsiab.
Thaumntawd saib uaciav ho tsis yog Thajkhus Muas Liab tabsis ho yog tubrog
Blogliab kwv rawv phom AK-47.
Mhoob thiaj thau-loo M-16 los pleev roj kom ntauglees thiab nruab mostxwv
30 lub puvnkaus xavxaws. Khawb mojtem los sia ntawm duav. Tsis muaj
pestsawg nhub xwb txawmsiv pom tubrog Blogliab taugkev muajplhus giag
(ntxiag)tuaj.
Tubrog Blogliab xav haistias zaumnov yuav coj tau cov Mhoob jiabjeg ntawd
mus xauv nrog Phasnyas Tubbis, tiamsis thaum lawv taugkev tuaj txog hauv
zos uaciav tsis pom Mhoob lawm. Tsuas tshuav tej qaibbua thiab dev tseem
ncigx xwb. Tubrog Blogliab poobsiab nthav thiab maj nrawmnroos nrhiav chaw
nraimcev. Tibpliag xwb nhov suab phom M-16 nrov sibnrhav thiab tsuas pom
tubrog Blogliab qaug pescoog ntawm tej. Muaj qee tus tubrog Blogliab uas
mostxwv ya tsis ncaj es thiaj khiav dhau mus rau nraum Nasxus.
Thawj zaug nov xwb ua rau Mhoob cov dev tau ib covnqaij neeg noj tsausplab
diam. Tsis ntev ntawd Mhoob thiaj pib tua tubrog Blogliab ib tug zujzus li
Mhoob tua plas taublaub.
Muaj ib nhub kuv tseem ncig mus txog lubtiaj Viengkeo ntawm ntug Nasxus
mas tsuas pom tubrog Nyablaj thiab tubrog Blogliab tej tojgas (tojntxa)
tsheej phiaj xwb. Covkwvtij Blog nyob ntawd haistias yog cov uas Buscas
coj mus tua Mhoob es tuag.

ligl,
'cas koj yuav lug deb ualuaj li?  Ntseeg tias koj tsevneeg sawvdaws
ntsib kev kajsiab lub sijhawm nej sawvdaws los ntawd.  Kuv tsis paub
tias cov phoojywg uas kawm nyob rau College Samthong ntawd tseem muaj
pestsawg leej tuaj txog tebchaws no?  Xyoo 72-73 kuv nyob rau Nasxus
thiab kawm nyob rau Sobxang es koj ua dabtsi lub sijhawm ntawd?
kuamemiab

Mloog li nej tham hauv no mas ntshai nej coob tus yuav ua kuv tij lawm
ntau. Lub sij hawm teb chaws tawg ntawd kuv tab tom nyiam nyiam ko da
hmoov av heev ntag. Niaj hnub mus do pa av kom ncho ncho pa ces dhia
tiaj lias mus hau cov pa av xwb yeej tsis nco txob txhawj txog kev tsov
rog dab tsis li.

Avang niag tsov tom me nyuam nom,
Tim nej khiav tso peb cia ntag laud. Miskas li pasvav yeej hais tseg
tias VP tsuas coj nws 2500 tus nom thiab me nyuam nom li nej xwb no
laiv. Tos hniaj hnub no VP hais Hmoob tsi xav mloog lawm na.
Avang, kuv saib koj hais lus Moob Leeg li kuv tus phoojywh zoo ntag
nawb. Koj puas yog Col. Vajxyum tus tub? Koj hais lus li kuv niag
phoojywg Thaij ntag hos. He he he
Faj

Sawv ntxov hnub tim 12 or 13 kuv thiab ib co phooj ywg tseem mus kawm
ntawv nyob rau Phavkheb. Thaum txog caij zuj zus tsis pom cov nai khu
thiab thaj khu tuaj. Kwv yees li 8 moo ces muaj ib tug nai khu khiav
khiav tuaj hais tias lub teb chaws tsis thaj yeeb pes tsawg sawvdaws
rov mus tsev nawb.  Lub sij hawm ntawd ua rau kuv ntsia lub ntiaj teb
txawv tag nrho thianb muaj tus opuav kuj ua kua muag poob dawb vog.
Hmo 14 tsaus ntuj peb kuj ntuj ko taw ntawd Phavkheb mus rau Loojceeb.
Thaum peb mus txog ntawd chaw tua pob zeb ces pom lub nyooj hoom
helicopter ya tawm. Tib npliag pom cov tsheb tij rov los thiab hais
tias VP tawm lawm.  Thaum hnov li no ces ua rau lub siab tu nrho thiab
xav hais tias yog tiag los dag. Muab qaij mov su noj los tsis qis li
tiag tiag. Tig ntsia lub ntuj mas sim neej no zoo nkaus li lub ntuj
txawj kho siab nrog yus.
Kuv kuj tau taug kev tuaj txog Hin Heup. Thawj hnub peb kuj sawv nrog
cov kwv tij Hmoob sawvdaws  sim mus hla choj. Tub rog Nplog liab thiab
dawb mas ua heev kawg nkaus. Lawv mas cem peb kawg kiag thiab muab peb
thawb ua vau qaug pes coog rau tom ntug kev. Thaum ntawvd kuv muaj li
13 xyoos mas ib ce tshee laim dais xwb. Kuv pom ib tug ywg laus  nws
hais lus lostsuas hais tias xis khab kaus khab khai xee pai. no ces
lawv twb nkaus AK rau nrob qaum mus ib pliag yawg ho rov los. Yawg cem
hais tias cov me Hmoob no mas thaum yuav tuag tiag nws yeej tsis ua.
Hnub tom qab peb ntshai zog ces peb tsev neeg tsis kam mus ua ntej. Yog
li thaum tua sawvdaws peb thiaj tsis yog cov nyob tom frontline . Kuv
tsuas pom thaum neeg quaj rig raws rov qab thiab tus raug phom zoo li
cas los muaj xwb. Peb thiaj ua ib siab rov qab nasxus...next time.

Phiaj,
Yog li koj hais no tej zaum kuv tsuas hlob koj zog mentsis xwb.  Muaj
ib tug pojniam uas raug tua tuag ntawd twbyog Dr. Txawj Teev tus
tijlaug tus pojniam ntag.  Peb yeej nyob uake tsis deb tsis ze pestsawg
tabsis yeej sibpaub zoo tsuas yog kem niag dej najnyeej nkaus xwb.
Puagta koj nug tias kuv nyob qhovtwg?  Kuv ces nyob Xej lawv lub niag
xeev ntag tabsis wb nyias nyob nyias ib lub nroog xwb.
Kwv Xej, koj paub kuv nyob qhovtwg nab?
kuamemiab

Nej xav paub txheej txheem kev tua Hmoob nyob Hin Heup ces nej mus nug
tus yawg Hmoob Nplogliab lub npe hu ua Mr. Hang. Nws yog tus paub cov
txheej txheem kev sib tua tag nrho nyob rau Hin Heup.  Mr. Hang yog tus
coj cov Me nyuam Hmoob ua poob pawg lug nyob ntawm taw choj coj los
nrhiav lawm niam lawv txiv. Thiab nws tseem yog tus xa cov neeg raug
mob mus kho rau Vang Vieng. Tamsimno Mr. Hang nyob rau Phonesavanh.
Faj

Faj,
Tsim nyog sawvdaws xa $ puav mus pub rau tus kwv tij Hmoob ko thiab
nawb. Yog hais tias tsis yog yus kwv tij Hmoob ces ntshai luag twb muab
coj cov nyuam koj hais mus muag noj muag haus tas. Piav koj qhov
experience tuaj saib zoo li cas. Nco ntsoov zaj no peb piav peb tus
kheej xwb nawb cov phoojywg. Thov txhob hais yam yus xav .

fajkhaum,
Kuv yog me nyuam ua teb noj xwb os.  Nco tias kuv nrog lawv txeeb dab
hlau no nawb.  Neeg coob li coob sov dav hlau.  Yeej tsis paub leej twg
yog nom, yog qhev li.  Cov nom mas lawv yeej muaj lawv chaws nres dav
hlau.  Ho qhov kuv txeeb dav hlau tuaj ntawd yog dav hlaus los nres
ncaj ntawm peb xub ntiag thiaj txeeb tau tuaj lawm xwb.
Kuv has lug moob leeg los koj yeej tsi paub kuv le hab.  Kuv mas tsi
muaj tuab neeg paub ke le.  Kuv yog miv nyuas ua teb, moob leeg xwb.
Tsi muajb dlaab tsi le.

Yob,
thaum lub 5 hlis 75 kuv twb los txog rau Nabphoos thiab niajhnub mus
ncig lub niag Nabphoo nrog tej phoojywg yam niag tsis muaj qabntxhiab
dabtsi kiag, uacas tseen tshuaj nej nyob coob ualuaj li rau tomqab.
Zoosiab ua hnub no peb sawvdaws twb tuaj txog rau roojteb no tag lawm.
Koj puas tseem nco txog pab nyuag menyuam hluasnkauj Hmoob Haam uas
nyob ntawm ntug tshav nyoojhoom es niajhnub mus kawm ntawv nyob rau tim
Viengkeo maj?  Lawv tuaj txog tebchaw no tag lawm thiab laiv.  Tabsis
cov coob ces twb yuav ua grandma grandpa lawm os.  Koj ne, me phoojywg
Hmoob Lis'aw?
suabnoog

Lub sijhawm no, tag nrho cov tibneeg nyob rau hauv peb lub zos Phuv
Qhuab yeej taug kev tuaj mus rau Heemhawj, tshuav kuv niam kuv txiv peb
xwb.  Kuv tseem tabtom nyob hauv kuv niam lub plab yuav yug.  Vim lino
kuv txiv lawv thiaj li tsis nrog sawvdaws tuaj mus.  Muab xav los, yeej
vim yog muaj kuv es kuv tsev tibneeg thiaj li tsis raug tua nyob rau
nram Heemhawj.
Ua tsaug rau nej cov tijlaug/muam uas tuaj qhia txog nej qhov
experience nyob rau lub sijhawm no rau peb sawvdaws paub txog thiab
muab khaws sau cia ua keebkwm rau peb cov yau tom qab no paub txog.
Thov qhia ntxiv.  Ua tsaug!
~Brandon

Cov phooj ywg sawv daws
Puas muaj leej twg paub tseeb tias peb cov Hmoob raug nplog liab tua
tuag pem Hin Heut coob npaum li cas? Kuv xav tias peb Hmoob yuav tsum
nco ntsoov tias peb yog Hmoob thiab nplog ntxub peb npaum li cas?  Kuv
xav tias yog peb yog nplog no xyov nplog pua tua peb pem Hin Heut?
Tos kuv hais li no vim kuv nco tias nplog tsis nyiam Hmoob kiag li.
Cov nplog vees cam mas tos ntsoov yuav tua VP xwb ais muaj ib ntu VP
twb tsis kam mus Vees cas.  Hos kuv daim "Birth Certificate" mas luag
yeej sau tias "Citizen or Xam xaj" yog "lao" hos "Nationality or xeuam
xaj" yog "Meo" no.
Thiab tos cov nplog nyob tog vees cas pheej tua tua peb cov Hmoob uas
khiav tawm Phou Bia thiab lwm qhov chaws mus Thaib tab los yog vim peb
yog Hmoob xwb.  Li no ais kuv thiaj tsis ntseeg nplog li.
Ua li nej cov hluas puas xav li kuv tus laus no thiab?.

Lub caij no kuv tseem kawm ntawv nyob qib 3rd grade xwb thaib kuv txiv
coj peb mus nyob rau nram moos kas xim thuam GVP tso tub rog tawm coob
coob ntawd lawm.   Kuv rov msu pom Hien heu xyoo 2004-2005 no, tam sim
no nplog thiab pub thawj los nyob rau ntawd tus tawj choj lawm.....
Kuv tseem tua mus yauv tnses ci ntawd los noj sus thiab....!

nej cov ntsej muag ruam koj es lub sij hawm ntawv nej twb yog cov mus
pab nplog tua hmoob lawm.
lub sij hawm ntawv mas kuv tseem tab tom nyob rau hauv kuv txiv lub
noobqes xwb. Yog lub sij hawm ntawv muaj kuv, peb yeej tsis poob teb
chaws kiag nawb. Txawm li cas los cov nyuag ntsej muag tua hmoob no
yeej yuav tsum raug mus nyob txim xwb.
nej ruam,
amen

5/1975 kuv nyob Phavkheb mav. Ua ntej hnub uas GVP lawv yuav ya
dav-hlaus mus Thaib, kuv tseem mus tham hluas-nkauj. Nyob nraum zoov
mploog cov laus sib-tham txog qhov uas saib yuav khiav teb-chaws Nplog
los tsis khiav mas kuv tuaj dab-nros  kawg. Tus yuav tham licas los
muaj. Oh, tsov tom es ...kuv tseem nco ntsoov tias yog mus tham ib
nyuag young girl about 12-13 yrs old. Nws yog hmoob Xyooj. Thaum GVP
lawv tuaj dhau lawm ces hnub tom qab kuv txawm rov tuaj rau Vientiane
lawm. Ciav xav tias rov tuaj kawm ntawv li qub. Tuaj txog Vientiane na
has hmoob khiav yuav laug tag, nyob kho siab zim lawm xwb lauj. Ces
hnub 5/20/75? kuv cuj loo tuaj lawm sab tim Thaib lawm thiab.
YY

Kuamemiab,
Koj poob ib los lus lawm.
Heup. Yog hnub tim, hlis dab tsi? koj puas nco lawm? peb coob tus tsis
paub nad..
Kuv nco tias lub caij ntawd kuv nyob hauv Vees Cam....tham hluas nkauj
tav tawg-g xwb.Cov me nyuam kawm ntawv hmoob mas peb yeej hla mus xyuas
cov hmoob nyob tim Noom khais rov los hauv Veem cam....yus tsuas muab
yus daim ID card kawm ntawv rau cov tub ceev xwm saib xwb.Kuv yeej tsis
xav khiav tuaj kiag li vim cov laus nyob toj siab tsis khiav tuaj ces
thiaj tsis khiav....pheej niaj hnub tuaj tham hluas nkauj nyob thaib
sab....rov mus nplog...ces muaj ib hnub....cov tub ceev xwm thaib txawm
hais rau kuv tias koj yog ib tug pheej mus tos cov neeg tim nplog los
puas yog?....kuv hais rau lawv tias kuv tuaj tham hluas nkauj
xwb....txij hnub ntawd los kuv thiaj ua ib siab nkag hauv xum....kuv
yog pab kawg lawv thauj los rau Nab Phoos....los txog Nab Phoos ntuj
aw....ua cas hluas nkauj mas coob li coob tus zoo nkauj li cas los
muaj......neeg mas tsuas pom tuav tes rwb rawv xwb.......cov ua muaj
tug lawm naj....muaj tej zaum mas cov me nyuam yaus qw tawv-v tias ua
cas nyob haub HOOB NAB pom 4 txhais ko taws no tiag.....sim neej no
ntshai yuav tsis muaj ib zaug ntxiv zoo li lub caij nyob hauv xum lawm
lauj....HLUAS NKAUJ THIAB HLUAS NRAUG  mas tsuas pom sib veg tas mus
li.....vim sawv daws coob heev li....cov ntxhais los coob,cov tub los
coob.....nej cov tseem yau ces tsis tsim nyog tuag li lauj....peb mas
tseem yau zog lawm....lawv cov ua tij zog mas tab tom yog lawv lub caij
HAWJ-J.....mas ua cas yuav tsim nyog yus los ua ib tug neeg ua luaj
tiag....

Cov phoojywg,
Lub sijhawm sawvntxov lwg tseem tabtom poob zigzuag xwsli ib kob nag
tabtom nyuamqhuav los dhauplaws ho tej mekab menoog quaj ntshoonrooj
cuagli twb yuav rov tsis muaj tagkis.  Muaj ib txhia ua pw tom peb qab
twb los txog cuagli lawv twb paub lawm tias tagkis no sawvdaws yuav
muab lawv txojsia los sim txoj kev limhiam saib nws yuav muajzog npaum
licas.  Peb ntxuavmuag tsawgtsuag ces nognra rau nraum nraubqaum  ces
to hauntsoov rau tomntej thiab xavntsoov tias zaum no ces ntshe yuav
dim tiagtiag.  Peb pwb nyob rau ib tog kev hauv havzoov xwb, nyaj
txogtxij yus hnov, ntshe twb yuav yog li 7 teev sawvntxov tej lawm.
Peb nyuamqhuav mus li ib daig teb xwb twb hnov phom nrov nram tawchoj
tuaj lawm/  Hnub ntawd yog lub 5 hlis tim 29, 1975 thaum 7 teev nrab
rau 8 teev sawvntxov ntawd.  Kuv txiv hais rau peb tias, kavtsij
ceevceev tsam lawv hla dhau tag lawm es peb mus tsis dhau.  Peb khiav
uaciaj uatuag nrog ib tsoom Hmoob sibtw mus yuavluag ti tus tawchoj xwb
ces yus lub siab puas tag vim pom tej neeg tuag thiab raug mob uas lawv
muab ris nraum nraubqaum ua ntshav liab pesvog los mas rhiabneeg
tshajplaws.