Hnov yog ib txoj yas suab uas kuv sau tau ntev-v los lawm uas tsis tau
hu tawm rau leej paub.  Twb tau muaj se li 20 lub xyoos no lawm.  Lam
nyeem saib leej twg muaj dab tsi los ho pab kho tso kuv mam li muab rau
ib tug kwv tau coj mus hu rau peb tau mloog.
Thov ua sawv daws tsaug ntau- uas neej tau npaj siab nyeem thiab kho.
TxawjvamYias
***************************************************************************************************
NIAM
Niam...
Txij hnub koj ncaim peb cov txiv tub
Muaj nruab hnub cas tsaug ntuj nti
Vim thaum i koj mus tsis rov
Kuv yuav nco koj txog thaum twg
Lub caij pw los nco txog koj
Muaj pluas noj kua muag poob ntag
Nco koj mas tsis muaj neeg paub
Yog ntxov paub tias tsis muaj niam
Muaj tsawg tiam los tsis thov yug
Koj txawj yug cas tsis txawj hlub
Ntuj thaum ub yog tim leej twg
Vim leej twg kuv thiaj quaj ntsuag
Muab tsis cuag kuv niam kev hlub
Koj me tub yuav nco nco koj
Niam...
Txij hnub koj ib pas tsis tuaj
Kuv tsis quaj kuv tseem yaus heev
Paub tsis meej tias koj tsis hnov
Tseem pheej nthos koj ob txhais tes
Kuv niam es sawv los mus tsev
Niam lub cev pw ntom tsis nti
Qhov muag qi ib suab tsis hnov
Txij li nov kev ua ntsuag tawm
Kev txij nkawm kuv txiv thiaj plam
Luag tsis kam kuv txiv los tsev
Nyob tom tsev lub ntuj tsaus nti
Vim thaum i tsov rog tsis tso
Txiv thiaj los tsis ncav niam ploj
Tej thawj coj siab tsis ncaj zoo
Niam...
Txij thaum koj tso peb pov tseg
Muag daj ntseg los koj tsis paub
Noj nrog aub ces yog peb mas
Qhov muag plas ces yog peb ntag
Luag noj tag mam khees luag qub
Luag tsis hlub twb yog vim koj
Tsis tau noj vim kev ua ntsuag
Tsis txawj tuag thiaj nyob khaub hlab
Yog tshaib plab ces noj cuab thoj
Ntsuag plab loj cas tsis tuag mus
Vim ntuj phum ntsuag thiaj tseem nyob
Ntsuag muaj mob los luag tsis hlub
Txiv niaj hnub mus tom tshav rog
Vim xav txog ntsuag txoj me sia
Niam...
Hnub no koj tub loj loj lawm mog
Twb tuaj txog rau teb chaw zoo
Vim muaj hmoo txoj sia tseem nyob
Yog muaj mob yuav thov txog koj
Pab los soj kom tus mob zoo
Nyob thawm xyoo kom txhob muaj mob
Tej me hlob mus rau tej yau
Nyob noj tsau kom siab kaj lug
Koj txawj yug yuav tau txawj hlub
Kom muaj hnub tawm paj txi txiv
Kuv yuav hliv kev hlub rau koj
Tsis tau noj los kuv yuav tiam
Koj ua niam kom txog hnub kawg
Koj tub ntxawg txoj me sia mog.

CherwaYia,
zoo kawg kiag lawm, tabsi tshuav tej qhov me me--xws li tseemyeej hais
thiab, koj yuav kom koj zajnkauj raw li koj lub neej es koj hais hauv
zajnkauj no, los yog koj yuav muab zajnkauj no hais kom muaj kuab thiab
straight forward rau leej niam ib leeg, rau txoj kev tso me tub me
nyuam uas ntsuag xwb mas.  vim nqee verse in here is not wonder away
from the incredible of the song, and it tends miss communicated to the
audience of  your intent for them.
yog hais tias, koj sau kiag li koj lub neej, es koj xav kom lawv hus li
koj txoj kev ntshaws ces pauv qhov tseem yeej hais "cuab thoj" mus rau
lwm los lus ces ok lawm.  tabsi yog koj xav kom koj xaj song no, yog ib
zaj ua coj los nco txog leej niam tiag tiag no, yuav tau pauv ob peb
yam kom shift qhov story thiab song no directly reflect leej niam ib
leeg xwb, kom leej twg tau hnov thiab mloog txog los kom nws lub kua
muag ntw tawm los li koj txoj kev xav.
thanks, nice one.
Born2beHmong

YT,
Koj hais tias "luag tsis pub txiv los tsev.." es yog los tsev tsis
ncav, tsis pom koj niam tu siav xwb los yog yeej tsis rov los kiag li
es cia li coj koj niam mus sam sab lawm xwb maj?
Is that kind of cruel, unusual, and inhuman if your dad was not allowed
to come home  from the frontline for your mom's funeral?
Yim

Yaj Sab,
Ua tsaug rau koj txoj kev txawb nqa.  Yog hnub twg koj tau hnov no ces
nco ntsoov hais tias yog txoj yas suab uas kom tau paub txog ua ntej
tsim lawm no nawb.
Tseemyeej,
Ua tsaug rau koj txoj kev txhawb qhia kom sib dhos zoo.  Kuv niag yeej
tsis tau sau yas suab kom suab sib dhos li mas nyuaj kawg li thiab
tiag.  Txawm li cas los koj ua tij nyaj yuav tsis tso pov tseg.  I hope
that you will continue to make correction as see it fit.  If not here,
you can email me directly.  Four eyes better than two.  Two hearts, two
minds better than one.
The reason I am using Cuab Thoj because that how it was.  My brother
and I used to eat txiv cuab thoj to survive from day to day with little
foods.  I was only 5 years old and my brother was only 3 years old when
we were eating txiv cuab thoj.  Your recommendation is well taken.  I
will try to find more suitable words to rhyme.
Born2beHmong,
Ua tsaug thiab nawb.  Yeej yog li koj hais.  Thaum chiv thawj uas kuv
sau (20 lub xyoo dhau los no) yeej yog sau txog kuv lub neej thaum nyob
rau Phamnaus, LoojCeeb.  Tiam sis mam muab ua zoo xav seb yuav yog txog
kuv lub neej xwb los puas sis rau txhua tus muaj lub neej li kuv.
Ntawm kuv lub neej yav dhau los yog muab tham ces yeej muaj tham.  Yog
yuav muab ua duab mus kev saib ces yeej zoo saib xwb tiag.  Tiam sis
cia kuv npaj kuv lub neej tso es thiaj tsim nyog tsim.
Yoojyim,
Ua tsaug uas koj tau noog ob peb lo lus.
Luag tus hlob yeej tsis kam kuv txiv los tsev li.  Luag hais tias
"Tus tuag twb tuag lawm es tseem pheej yuav los tsev ua tus dab tsi.
Lawv yeej tsis qhia kuv txiv txog kuv niam li."  Twb yuav txog rau
hnub muab kuv niam coj mus samsab tsis pom kuv txiv los.  Kuv tus txiv
hlob tsis txaus siab thiaj rov mus hu dua rau cov hlob.  Yog lawv tsis
kam ces kuv txiv hlob yuav tuaj mus lawm tom tshav rog no lawv thiaj
kam kuv txiv los tsev.  Kuv txiv tsuas los ncav kiag coj kuv niam mus
samsab xwb.
Yog muab ua zoo xav ces yeej txaus chim kawg kiag.  Tiam sis yav tag
ces cia tag es thov kom yav tom ntej no txhob muaj cov hlob siab zoo li
no ntxiv lawm xwb.  Yog leej twg tau ua tus coj los muab tej no coj los
kawg kom txhov ua li ntxiv lawm.
Ua tsaug rau ib tsoom phoojywg sawv daws uas tau nyeem, tau muab lus
txhawb siab, thiab tau pab qhia kom tsuas muaj zoo.  Thov sawv daws
muaj yeem pab qhia thiab.  Kuv yeej tos txais txhua tus txoj kev qhia
thiab txhawb siab.
TxawjvamYias

Txawjvam Yias,
Twm koj zaj Yas Suab no tag mas yeej txaus los lub kua muag.Txhob tu-u
siab nawb....tsis yog koj ib leeg xwb,cov zoo li koj muaj coob-b kawg.
Koj puas nco hnub Tseemyeej zaj paj lug. Tu tub ntsuag qaib ces tau
ncej puab.Tu tub ntsuag ces tau yeeb cuab. Zaj paj lug no hais rau cov
tub ntsuag phem xwb od.....yog cov tsawg......cov coob mas yog cov raug
tsim txom......nyob rau peb lub zos mas muaj cov tub ntsuag zoo li koj
mas muaj txog 10 tawm leej diam.....hais ncaj tias yim twg yog leej
txiv tuag tshuav niam mas yeej txom nyem tsis cuag cov niam tuag tshuav
txiv li koj.....vim li cas kuv thiaj hais li ntawd....raws li kuv pom
los mas leej txiv pheej tsis nyob ze-e nws cov me nyuam ntsuag ces niam
tshiab los yog cov nws nrog nyob ntawd tsim lawv npaum cas los nws tsis
pom.....leej niam mas nws yeej nyob nrog nraim......ces nws hlub tau,
pab tau.....peb muab xav kom ntxaws-s mas leej niam yeej hlub cov me
nyuam tshaj,leej txiv nawb......twb tsis hais koj kuv kiag.....kuv txiv
tuag thaum kuv muaj 38 xyoo kuv tseem tu siab tias yus yuav txom nyem
ua luaj......cov zoo li koj muaj 5 xyoo xwb....yeej txom nyem kom ti
txha nkaus......kuv mas tsuas yog txom nyem kev lis,kev cai hmoob
xwb....vim txhua yam thaum yus txiv nyob yus txiv ua tag nrho.

That is very true, kuv tsuas hais rau tus ua yus pab tag es rov taw
tuam ntuj xwb. Kuv tus kheej los yeej yog me nyuam ntsuag tib yam
thiab, tsuas yog kuv tsis kiam kuv txoj kev ntsuag rau leej twg xwb.
Thaum ntxov, cov tub ntsuag yeej ntsib kev txom nyem dua tab sis txog
txij tsheej neeg lawm lawv yuav txawj xav dua cov tub muaj niam muaj
txiv.
Tsis ntev dhau los no, muaj ib txwg phauj thiab yawg laus xa moo tuaj
rau kuv niam tias nkawd hnov nws cov tub ua neej zoo lawm yog li thiaj
txhob txwm hais tuaj thov ib leeg ib ce tsoos laus ntag. Thaum nws hnov
cov xov no lawm nws thiaj kom kom peb kav tsij xav mus rau, tsuav luag
tseem xam muaj yus, txiav cuag, thaum nws ua neej tuaj qab tsag, 2 tug
phauj thiab yawg laus no tua tej tug nyuj noj twb tsis kum siv hu nws
cov me nyuam ntsuag mus noj ib pluag seb ntuj pos tshav ib vuag. Nws
yeej nco ntsoov tias tus phauj no qhwv nqaij tuaj rau cov nyab uas
tseem muaj neej ib yig ib daig, tab sis ho tshwj kiag nws. Luag tej me
nyuam hnyov nws cov tias:
-"Peb muaj phauj..peb thiaj tau nqaij noj ncauj,  phauj nqaij qab tas-s
koj nqhis-s thiaj quaj rua ncauj ras..Hahaha!!!"
Ntuj teb tag hmo, xyov nws quaj tsawg pluag peb tsis muaj tus nrog nws
paub, nws yeej xav twj ywm tias muaj hnub twg nws tub hlob tias txuj
nws tub mam coj nws tsaws tsua ntuj.
And now, the moment of truth has arrived.....
TseemYeej.

TseemYeej,
Tej lus koj hais no peb hmoob ces yeej muaj li hais tiag.....tej laus
thiaj pheej hais tias saib dej ua ntu,saib neeg ua nplhu.Thaum ib yim
twg txom nyem lawd.....cov muaj pheej tsis hlub nws....ntshai-ai tsam
nws tuaj noj.....txawm yog li ntawd es kuv paub muaj ib tug phauj hmoob
Yaj......tus no mas hos yog tus dab laug ua rau nws.
Thaum sawv daws tawg los nyob hauv Looj Ceeb tsis ntev.....hmoob mas
los qhov txhia chaw los.....tus phauj no lawv muaj 3 viv ncaus nws yog
tus yau hos muaj ib tus niam hluas kwv tij thiab. Lawv 4 viv ncaus
txawm sab laj tham tias ab....peb niaj hnub nyob dag xwb.....Dab laug
lawv niaj hnub mus yuav khoom Vees cas coj los muag.....ntaub,xov,dej
qab zib(pepsi) khob noom.....etc.Lawv tus dab laug no kuj yog ib tug
Nom loj.......nyiaj los kuj muaj heev....ces lawv cov viv ncaus thiaj
hais tias peb ib leeg mus txais dab laug 200 txhiab kip coj los ua
luam.....yuav hais peb cov txiv los xyov lawv puas kam.....tus niam
hluas kwv tij los kuj nrog lawv mus.....2 tug niam laus thiab tus niam
hluas kwv tij ces lawv yeej ua neej muaj zog no los mas......lawv cov
txiv los kuj khov zog no los mas.....Lawv mus txog tom dab laug tsev
ces lawv mus taij thov li lawv hais......dab laug kuj hais luag ntxhi
zoo siab nej cov muam tseem muaj ib lub tswv yim zoo, thaum twg kuv mus
yuav khoom, nej yuav-v dab tsis los kuv mam lav thauj los rau nej.
Ces dab laug muab 200 phav rau 3 tug muaj zog.....dab laug txawm hais
li no rau tus txom nyem tias.....kuv muab 100 phav rau koj xwb.Vim yawm
yij neb los tsis txawj sib hlub pes tsawg tsam koj them tsis tau kuv
cov nyiaj rau kuv.Ces dab laug txawm muab tau 100 phav rau nws
xwb....nws kuj tsis hais dab tsi.....cia li ua tsaug tias txawm koj
muab 100 phav rau kuv xwb los tsis ua cas ua koj tsaug nawb.nws yeej tu
siab los txog rau thaum peb tuaj txog Meskas nws cov tub thiab ntxhais
txim txiaj tag......dab laug tuaj xyuas nws, nws mam tsuav rau dab laug
mloog......dab laug kawg thov txim tas zog xwb las as.....Thaum nws
hais ntawd kuv kuj nyob ntawd thiab.....xyoo ntawd nws 3 tug dab laug
tuaj noj peb caug hauv CA no.....noj hmo tag ces tus phauj txawm hais
li no( nyobhauv nws tsev ntag)
Kuv hais rau nej 3 tug dab laug ces nws txawm tuav tus dab laug ua Nom
lub npe.Yav no lawm pes suab.....sawv daws txhob ua li dab
laug....A.....ua rau kuv.....thaum peb nyob Looj Ceeb....kuv yog tus
txom nyem kuv mus txais nyiaj ua luam dab laug muab rau coj muaj 200
phav ,muab rau kuv 100 phav.Vim kuv txoj kev pluag.....tiag-g mas dab
laug yuav tsum muab 200 phav rau kuv 3 tug muaj 1 leeg 100 phav mas
thiaj yog.Thiab dab laug..... lub caij ntawd koj mas muaj-j nyiaj me
qab txag,qab txees,tom txaj,tom tej txaj qhua....muaj tsheej hnab tsaj
nyiaj....lab-b xwb......200 phav twb tsis muaj dab tsis rau
koj......koj mas saib tsis taus kuv.....kuv tseem yog koj tus muam
kiag,koj tseem muab tsawg rau kuv......tus kem koj ho muab ntau
rau.....tsis tag li ntawd.....txhua-ua zaus peb tuaj xyuas koj.....koj
muab nyiaj pub rau peb cov viv ncaus.....koj yeej muab tsawg rau kuv
tshaj nkawv 2 tug ua neej muaj.....koj txhob xav tias koj pub peb tag
es peb cov viv ncaus tsis los sib tham od....peb yeej sib nug koj tau
npaum cas,kuv tau npaum cas.....ces niam phauj yeej quaj tas zog,cem
tas zog rau dab laug mloog......dab laug ces kawg thov txim tas los
thov dua xwb las as......tseem tshuav ntau tham li no xwb. Yog li peb
ua neeg nyob tej laus thiab hais tias xyov zoov yuav ntsuab tog
twg,yuav tau hlub sawv daws ib yam....

Koj zaj dab neeg kuj zoo kawg lawm thiab tab sis, zoo thiab phem los,
tus nus twb muab ib qho rau lawm tsis tsim nyog tus muam yuav tsuav tej
lus no rau tus nus ov.
Ua li kuv hais saud "kuv tsis kiam kuv txoj kev ntsuag rau leej twg."
Cia kuv lam piav ib qho txaus luag rau koj mloog. Thaum ub, nyob
Vientiane, muaj 2 viv ncaus nyiam kuv, tab sis cov nkauj Hmoob xabmaim
ntawd mas nyiam cov tub kawm ntawd tajpabthej xwb ces tus niam laus
thiaj tu kuv moo kom kuv tham tus niam hluas no. Kuv kuj lias yuav li
hais ntawd thiab. Wb sib nyiam tsis ntev tsis ntau ces nws xav xov kom
kuv mus xyuas nws vim nws nco-o kuv lawm ntag no laiv. Kuv kuj ua
devpliaj devphlu mus qiv cov phooj ywg tej Motor caij mus xyuas nws
zaum puav yam muaj phlu ntxiag thiab. Muaj ib hnub nws txawm yaum kom
wb mus saib cinema no laud...Kuv ua xyem xyav xyov yuav mus los tsis
mus. Nws cav ua txoj chim feev duj dav thiab. Kuv xav-v tau tswv yim
kuv thiaj cev ib qho nyiaj rau nws thiab hais tias kom nws caij xamlaub
ua ntej rau tom loonaam ViengSamay kuv mam lawv qab tuaj ib tsam tej
laus pom ces muaj teeb meem.
Txiv yawg tso motor ceev li ceev rov los khuj cov phooj ywg nyiaj kom
muaj pes tsawg muab tag nrho los zaum no coj tau ntxhais nom mus saib
naam lawm. Hahaha..Cov khabnab cobxubkabpauheeb cav rho tau leeg me
ntsis rau txiv yawg coj mus ntis ntsej muag ntag laiv.
Thaum txiv yawg ceev-v mus txog es muab motor coj mus nres tag rov los
ces me pog twb xaaj tau 2 taig icecream shake luag nyuj nyav sab tim
laab icecream tuaj lawm thiab laud. Nyuag TseemYeej mas ua ntsej muag
tuag tag. Sim neej no twb tsis tau tsuj txog tej chaw ntawd es zaum no
yuav ua cas lauj?
Ua siab loj-j nyaj txiv yawg cov nyiaj khuj los yuav txaus them nis?
Noj tag ces hluas nkauj txawm txhib tias kom txiv yawg them tso yuav
mus saib naam. Thaub TseemYeej ua ntsej muag ntsub quav tag tab sis cav
hnya-hnya mus them lawm thiab. Kuj tsis kim pes tsawg tsuas yog them
tag ces tshawb tsis tau nyiaj mus yuav pib lawm xwb.Hehehe...Tsis nco
qab suav lawm, cov nyuag nyiaj khuj los tsuas txaus nkaus 2 daim pib
naam xwb....outch...!!!
Txog tim chaw yuav pib ces txiv yawg saib tsis khws xwm thiaj hais rau
hluas nkauj tias tsis muaj nyiaj lawm yog nws kam no qi tso mam ntxiv
rov rau nws. Hluas nkauj ua tug dub txig thiab yws daws dom
tias:-"TseemYeej, kuv saib nej tsev neeg twb muaj kawg las sav? Zoo li
no es tuaj nkim sij hawm ua dab tsi?"Thaub TseemYeej khawb-b taub haus
cia hos niag pog lawm tug tsaj hnyawv hnyo mus caij xamlaub lawm tsis
saib ib muag tuaj li....
Wb txoj kev hlub xaus rau hnub ntawd...
Niaj hnub no TseemYeej xav tias yog tig tau lub sij hawm rov qab,
TseemYeej yuav thov coj niag pog rov mus noj icecream kom pov khawv
nkaus kom niag pog quav tshau lug thiab yuav coj nws mus saib naam 24
kom zis txhuav ntsos thiaj tsim nyog txoj kev hlub.
TseemYeej.

TseemYeej,
Ua cas mloog li koj tham nej cov tuaj Looj Ceeb tuaj kuj txom nyem kawg
thiab.....Kuv mas tuaj pem roob Phwv nyawm tuaj xwb.....kuv tsis txom
nyem npaum koj hais ko nawb.Nyiaj 20-30kip mas muaj tas mus li nawb.Kuv
tseem yog tus liab cov phooj ywg noj fawm thiab saib nam india , nam
Thaib thiab Suav tas mus li xwb.....ab yab yab kuv saib mas thaum ntawd
koj yog ib tug haib kawg li los sad.......koj niag pog muab koj lawb
ntawd puas tuaj teb chaws no naj? Pom koj ntshai txaj-j muag lawm pob.
oh...oh...oh....yog lej twg ne? cov pheej tos cov tub hluas tuaj txawv
teb chaws (Fabkis teb) cia kuv mam xav saib puas yog peb cov caiv plawv
o.....phaum hluas nkauj ntxhais Nom lub caij ntawd kuv kuj paub coob
kawg nas.....

Ua li cas es nej cov tub nom los tseem tham txog kev txom nyem thiab
nas...xav tias ntshai peb tej me nyuam ntsuag no thiaj li tsis pom qab
taij leej twg nyiaj los siv xwb no. Kuv mas thaum yus hluas yeej tsis
kab yuav coj tau hluas nkauj mus saib movie los yog nkag restaurant li
vim nyiaj twb tsis muaj ib penny....muab xav xav kuj txaus tu siab tiam
sis yus kuj ho tsis pom qab tu siab rau leej twg vim ntawd yog yus txoj
hmoov. Cov yawg, yuav tau zoo siab xwb txhob muab txoj kev ntsuag niam
ntsuag txiv coj los hais hais. Yog yuav muab piav mas peb cov ua ntsuag
ces ib leeg yeej muaj ib zag txaus txaus tu siab tiag.

Phwv & Xej,
Ab yaj....Cov tub kawm ntawv tuaj LoojCeeb tuaj los tus muaj thiaj muaj
xwb thiab nawb. Kuv tus kheej yeej mus nrog hauj sam nyob ib ntus thiab
ov. Muaj ib xyoos kuv cia li tawm hau class lawm ntsiag to, mus ua
MABQUS nyob hav zoo tau ib tog xyoo mam rov los ua neeg seej thiab hov.
Nyob hav zoo nws kuj muaj nws ib lub ntiaj teb xis nyob kawg nkaus,
tsis muaj kev yeej kev yws, kev txob kev txhawj, kev ntxub kev ntxaug
dab tsis li. Kaj ntug txoog...nas noog quaj zom zaws ...hnub tawm plaws
iab oo sawv ua kaj niab...diab daum quaj ntshoo nrooj..hooj twm dhia
ntshos tsuam....liab cuam quaj kau laws ......Kho siab zim os ob
yawg...
That was quite an experience of life....No regret at all....
Phwvnyawm, Koj nug txog niag pog ntawd mas ham tsis nyob nram Fresno ko
les es. Tab sis kuv tsis xav li cas rau nws os, vim yus txoj hmoo phem
xwb. Thov VajTswv txhob pub nws txom nyem li kuv os.. Txawm li cas los
tseem tsis tau tag kev cia siab thiab, txiav cuag niag nab lwj nws twb
muaj nws tus uab nqa thiab ne. Kuv yeej xav ntsuj ntsoov tias muaj ib
hnub twg kuv tus princess will come. Txawm yuav ntev tim ua ntev; 9
niaj 10 xyoos los yuav tos kom tau, thaum kawg nws kuj maub nuj nuag
puag nram KhaKawj los ntsib kiag thiab ne. Khuv xim qhov kuv niag cev
nraug xwb twb piam tag lawm nws mam los txog xwb....Hahaha...
I never regret anything in life.
TseemYeej.

Tseem Yeej,
Ab yab yab....peb tej no los ham tsis tej poj niam los nkaws qub xwb
los mas......yog yam txawj yaig ces xyov twb yaig ti txha lawm
tej.....ca..cab ua cas zoo li koj kuv paub txog hav zoov zoo kawg li
thiab......raws lis thaum kuv tuaj nyob Vees cas mas...cov hluas tuaj
kawm ntawv nram yog tib cov tsis paub mus yos hav zoov li xwb
laid.....phom kej,neev phom luam los twb yuav luag tsis txawj
tua.....kuv tseem yog tus qhia tua....rau qhov muaj ib xyoo txog npus
ntov dej peb sawv daws sib yaum mus yog tua nas,noog pem roob Kub
Twm.....cov yawg thaub ntawd tos kuv xwb pom nas twb tsis txawj tua nas
nad.....tua tau nas los txog tsis paub tseev nas li,tua tau nquab
ntsuab los txog tsis paub dob li dab tsi los tos yus ua tag nrho....peb
tua tau muaj 7-8 tus na hooj twm 3-4 tug nas ncuav,tau 10 tawm tus
nquab ntsuab kuv tib yawg thiaj txawj tseev xwb......cov ces lam kov-v
dob-b tas ib nyuag nquab xwb.