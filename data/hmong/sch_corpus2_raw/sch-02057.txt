Tus kwv tseem yeej,
Tus kwv luag Tseem Yeej qhov koj hais tias yuav tau paub meej meej
tias leej twg yog leej twg ntawd no yeej yog lawm, tab sis raws li kuv
paub mas Dr. Moua no nws nyob tsis "stable position," rau ib qhov ruaj
chaw,  nws kuj sib koom nrog nplog liab thiab dawb ua ib pab, ua li
koj puas paub qhov uas Dr. Moua lis tes dej num "vice prime minister,"
sawv cev sab txawv teb chaws rau cov nplog dawb thiab liab nrog rau
peb Hmoob tib sis no, qhov li kuv hais no koj pos paub txog tias qhov
hais ntawd muaj los tsis muaj, los yog lam hais xwb.
Tau li ib xyoo ntau los lawm Dr. Moua tau email tuaj rau kuv ib tus
zoo phooj ywg mas tus phooj ywg ntawd tau muab qhib wb saib thiab kuj
muaj qho me ntsis lais kaas nyob hauv hais txog tej hauj lwm qho me
ntsis, txog cov nplog tas nrho rau hauv, mas kuv thiaj tau twv tias
xws li yog yawg ntag no xwb.
Hais txog peb cov Hmoob yuav mus play political nrog nplog mas tseem
poob qab deb heev, tam sim no nplog kawg kev lawm, nplog ntshai tsam
nplog lub teb chaw tu ua ob ya, es nplog thiaj zuag Hmoob thiab ua zoo
rau Hmoob zoo dua qub 10 npaug ntxiv lawm, nplog tau mus muab Hmoob
lub chaw lov duav yooj yim hauv suav teb los ntswj ntxias Hmoob, xws
li muab nom tswv loj rau Hmoob ua, muab nyiaj rau cov thawj Hmoob tau
siv nrog nplog xwb ces Hmoob twb ntswv Hmoob lawm tsis tas nplog ua
hais li. Mas cov tub txawg txawv yuav npuab tis nplog los yeej ntes
tsis tau nplob lub mavtais li.
Dr. Dakfangkhong,
Tej dej num koj hais los ntawd mas peb cov me nyuam neeg no yeej raws
tsis tau tsis pom txog tej koj hais ntawd li, kuv xav tias tej zaum
koj kuj yog ib tug kws muaj feem xyuam nrug puab hab los kuj tsis
paub. kuas sis cov dlej num le koj has ko kuv ib txwm tsis koom puab
txog tej kev ntseeg kev ua yooj yim nrug nplog ntawd le. Kev ua le
puab zaaj tes yog moog nyo hau rua luas tug tseem fwv xwb, luas yeej
tsis pub yug muaj ib yaam khoom tawv yuav coj lug tiv thaiv tau luas
thaum kws muaj teeb meem tej ntawd.
Koj twb paub zoo lawm has tas taam sim nuav huav nplog teb nplog twb
tuaj zau Hmoob cov koos luam tej rag phom ntau qhov chaw lawm, Moob
txhua tug tes teg taw lug rug lawm xwb.
Has txug mej cov Dr. mas raws le kuv ncu mas kuv tsis tau has tas mej
ruam nua nav, tab sis kuv has tas ua tsis tau hauj lwm mas kuv has
ntau le ntau lawm ntaag nawb. Has txug cov tub txawj mas muaj coob tab
sis cov tub ntse mas muaj tsawg, tus tuab neeg ntse mas kawm tau ntawv
ntse, tus tswv yim tsawg mas txawm kawm tau los lub tswv yim yeej muaj
tsawg hab tuaj qeeb dlua, hab ho ua tsis tau thawj coj thab. Muab pev
le thaum ub Gvp yog tug kws kawm ntawv qeg tsuas taag hoob 3 xwb tab
sis lub hlwb ntse, xeeb txawm tau yeej ntse huv nruab thab lug, mas
txawm kawm miv los tau ntau paub ntau, tswv yim txaus. Sab tawv mas
txhaj ua tau thawj coj.
Has txug mej cov Dr. lub tswv yim mas kuv tseem tsis tau pum tas leej
twg yuav yog tug kws lug coj tau Moob yaav peg suab le ov, ntshai
tseem yuav rov yog ib tug kws kawm ntawv taag hoob 3 rov lug coj Moob
dlua xwb lauv. kuv yeej ntseeg tau le koj has tas Moob lub qhov muag
yeej pum kev dleb heev lawm, tab sis yuav tsum yog pum kev moog rua
txuj kev kws hlub Moob hab ov, tsaam ho yog pum kev moog rua tej seem
kws coj Moob moog nyob UNDER luag xwb ces tsis taag ua kaas moos le
las as, naj nub nuav peb leej twg yuav rov moog nyo hau ua nplog lub
noob los yeej tau taag nrho txhua tug le. Tsuas tshwj nai phoo Vaj Pov
tuab leeg nkaus txhaj moog tsis laib xwb nav. Koj pua paub txog qhov
kws suav lab yuav xav kom asmeka tawm sab ntuj Asia ntawd kom taag,
tsis pub puab tuaj nyob coob coob txug caum los pua txhab neeg nyob
rua sab ntawd.
Raws le kuv twv mas yog leej twg tseem cas sab rua yawm kws peb nrug
nyob lub teb chaws nuav ces txog kawg yeej dhia tsis nco qab nkees li
os, suav noj kiag sab ntuj peb nyob tej qub teb chaws ntawd tas nrho
phab ntawd li nawb nyab laj yuav poob mus ua cev qhev 100 xyoo tom
ntej no uas tseem yuav los.
YTK

Yaj Tshaj Koob,
Yam li koj lam tau lam liam tias luag tej coj tsis tshua stable tabsis
koj puas tau sojntsuam xyuas seb koj tus kheej puas stable thiab tso
maj? Kuv ibtxwm tsis nyiam cuam tshuam luag ntiagtug teebmeem, tabsis
qhov kuv teb koj no mas yog vim koj hais dhau nom nrim zog lawm xwb.
Qhov koj tias dr. M yog DKJ no mas, nws non sense, excepted tias koj
tsis nyiam dr. M xwb.
LPDR tsis lam tso ib tug neeg uas luag tsis ntseeg tuaj kom ncauj kom
lus nrog cov neeg sab nraud ib zaug.
Koj tseem tham ntxiv tias Hmoob ces txivntoo yuav xub siav thiab xub
tau noj dua nplog ces no los haj yam tsis make sense lawm thiab, vim
peb tsis yog tswv liaj tswv av. Kuv xav tias cia nyias ncav nyias seb
ces txivntoo twg xub tau noj ces peb sawv daws koom noj yuav zoo dua.
Note: Kuv tsis paub dr. M in person, tabsis kuv hnov txog nws lawm
thiab.
TseemYeej.

Cov phooj twg txawm hais tias muaj txiv xyoob txiv ntoo txawm
txi lawm los vaj tswv tsis taus pub rau suav daws noj es suav
daws txob maj j noj.
txawm yog nkauj iab thiab nraug oo nkawv maj j noj nkaws thiaj
tuag tas lawm thiaj tseg cias cov me nyuam ntsuag nyob tsis
muaj pab tsis muaj lawm ne.
nyob zoo

Tus kwv Tseemyeej,
Ua cas kuv ho yuav tsis paub, peb twb muaj cov uas nrog Dr. Moua ua
hauj lwm mus los ua ke, yawg nkag ntau lub koom haum, cov koom haum
uas yog peb cov neeg tawm hauv nplog tuaj ntawd tau tsa thiab play
politic rov qab rau hauv nplog ces yawg Dr.nkag yuav luag tas lub,
hais txog dej num uas tseem yuav ua mus tom ntej, thiab qhov uas peb
yuav ua tiag tiag ntawd yeej tsis tau muab coj los hais rau hauv no
rau sawv daws pom paub txog.
Hais txog tej lus sib twv sib hais tej ntawd mas tsis tau yog tus fai
num uas yog txoj kev peb ua mus tom ntej tiag tiag, txoj kev yuav ua
fai nroog tsis yog txoj kev yuav muab hais qhia tau rau sawv daws
hnov, tej uas sawv daws hnov hnov no yog kev tham pem xwb txawm tsis
make sense rau koj los tsis ua cas, hauv tus dej num "key play
political" ntawd ces peb yeej ua mus lawm yam uas koj tus kheej los
yeej tsis tau paub txog li ntag nawb. Hauv txoj dej num yuav tsis tau
muab piav li peb yuav sib yaum mus lawv kaub tej ntawd.
Qhov uas koj tias kuv hais tias Hmoob ceg txiv yuav xub siav ntawd koj
to taub yuam kev lawm, koj twb twv tsis raug thiab, kuv tsis tau sau
hais li ntawd, koj txawm yuav hais li cas los xij, kuv ntseeg tias tus
neeg uas mus koom nrog nplog ces txog thaum kawg yeej tsis muaj dab
tsis rau Hmoob li, qhov uas Hmoob mus koom nrog nplog ces Nais phoo
Vaj Pov twb xa kawg nkaus tswv yim lawm twb mus tsis txog twg, twb
muab tsis tau nplog liab quav ci noj.
Lub qhov rooj yuav qhib rau Hmoob ces tsuas muaj tib txoj kev uas "hu
tias Hmoob - Hmoob xwb" thiaj mus tshwm tom Hmoob lub zos, lwm txoj
kev ces npau suav tseem tseeb dua.
Qhov ntawm uas kuv hais tias Dr. Moua yog DKJ ntawd tej zaum nws tsis
yog tus ntawd kiag uas yog tus tso tuaj tab sis nws muaj feem xyuam
nrog lawv, koj txhob rawm maj ntau nqi yuam kev rau kuv thiab, koj twb
tsis paub tias thaum xaus yuav xaus mus zoo li cas, txoj dej num mas
luag qhia tsis meej ncaj nraim rau qhov ntawd rau nej ib zaug txog
qhov yuav ua lub luag num mus tom ntej li. Luag tsuas tham ntawm daim
tawv plhaub xwb, lub nkaub lub ntsiab sawv raws twb tsis paub txog.
Piv li niaj hnub no peb coob tus yeej paub tias hauv thaib teb pab
hnav liab yog tuaj Thav Xeem tog, pab daj yog tsoom fwv tog, peb twb
tsis paub txog tias pab liab ntawd lawv tsuas muab Thav Xeem lub npe
tua xwb,  lawv muaj dua lawv lwm lub hom phiaj, thaum tau kiag lub teb
chaws los txog, lawv tsis yuav Thavxeem los ua tus thawj coj rau lawv
pab neeg ib zaug li, pab hnav liab tus "Mastermind key player yog
LPDR," lawv noj mov nplaum ntsw ntses lwj, Thavxeem yog neeg noj mov
txua, lub teb chaws qub hu ua prathet xanyaam thaib ntawd yog neeg
suav ua lub hauv paug los tsim tau lub teb chaws ntawd thaum lub hauv
paus lawv thiaj noj mov txua li Hmoob, tom qab no li muab hloov hu ua
Thailand no lawm.
YTK

Tij laug Yajtshajkoob thiab Dr Fajkhaum....aw,
Neb mas ntshai yuav ze qhov mus thov nyiaj xia hlwb noj lawm
lauj........Dr Faj....es tsis paub Dr Suav Thoj yog leej twg? Dr Suav
Yaj yog leej twg? Hos tij laug Yajtshajkoob los tib yam tsis paub Dr
Muas yog leej twg?
Uncle Tseem yeej tib yam thiab.
Post by tseemyeej
Note: Kuv tsis paub dr. M in person, tabsis kuv hnov txog nws lawm
thiab.
Kuv mas ntuj os ntuj aw.......xav pes tsawg los yus tsis yog neeg siab
phem........yog siab phem ces ntxhi-i rau nej lawm tiag.....kom nej
tsum txhob sib-b cav lawm........cov niag Drs ntawd puav leej yog peb
cov niag.......twb tsis lawm leej twg.
chim no ze ib tag hmo lawm kuv tseem haus-s BIAS tag zog kom qaug-g es
pw thiaj tsaug zog zoo no.

Tus kwv Phwmnyawm,
Yog li koj hais lawm ntshai yuav tau mus thov nyiaj mob duav los noj
tiag tiag li ho. Kuv hais rau koj ua kwv paub tias, Peb Hmoob yog ib
cov neeg uas tseem raug lwm tsav neeg ntxias tau Hmoob yooj yooj yim
cuag li thiab. Muaj tej tus nws tus kheej twb kawm tiav doctorate, los
tseem raug luag lwm haiv neeg muag ntxias tau.
Tus Dr. M, no saib pos yog caub moos Moua Ger thiab nais koos Txiaj
nchais Muas lawv tsev neeg xwb laus, tug uas yog lawv tsev neeg mas
thiaj yog tus kuv paub.
Tus kwv Phwvnyawm aw, raw li kuv ua tij xav mas peb ua ib tsav neeg
uas hais lus txawv luag lwm haiv neeg lawm mas peb yuav tau hlub peb
tsav neeg dua li peb mus hlub tus sab nraum, peb yuav tau txov txo tiv
thaiv tus neeg sab nraum uas xij tuaj tawm tsam peb cov Hmoob, peb
yuav tau tiv thaiv tus neeg qus uas xij tuaj ua tub sab muab xov ntawm
yus cov Hmoob, yus tsis txhob ua ib tus neeg nrog luag lwm haiv neeg
tuaj muab xov hauv yus cov neeg rau luag. cov neeg uas yus tig rov ua
tsov txias tom yus tsav neeg mas nyob li haiv neeg Suav mas yog tus
neeg twg coj zoo li ntawd  mas lawv muab tu kavtheej kiag xwb. Peb
yuav tau tsum tsis txhob ua dev raws kauv rau luag tua ib zaug li niaj
hnub no Hmoob tseem niaj hnub ua tsis tsum li tsuav tau nyiaj xwb.
Peb Hmoob tseem tshuav ntau heev txog fab kev mus koom nrog luag lwm
tsav neeg es yus mus haub yaum tau luag los nkag yus mas tsis muaj li,
tsuas muaj qhov uas luag haub yaum tau yus cov neeg xwb, muab piv li
peb twb muaj ib cov Doctorate ntawd nplog tseem ntxias tau yooj yim
kawg, tseem raug nplog muab ua twm laij liag.
YTK

Cov phoojywg,
DKJ tsis yog Hmoob ib qho li nawb.  Nco ntsoov hais tias yog luag
tseem muab peb tus Hmoob ua tej hauj lwm li DKj thiab ces kav tsij pab
txhawb xwb tsis tas yuav cem li nawb....Dony

Tij laug Yajtshajkoob,
Qhov kuv tuaj txog rooj teb no cia li pw tsis nti hlo ces yog koj tej
lus koj tau piav los no ntag,yus tsav neeg twb tsis yog tsis hlub nws
tsav neeg xwb,nws tus kheej kiag twb rov tsis txawj hlub nws lawm.Tsis
yog tim tej pej xeem xwb,cov coj los yeej coj tsis zoo hlo,tsis mloog
lwm tus hais li ib tug phem xws ib tug.
Hwv......yog li zoo li koj kuj tsis tau xiam hlwb pes tsawg
thiab.......koj twv ze txawv lawm sub as.Tiam sis koj txhob ntseeg li
sawv daws pheej hais-s.Piv li DYD tshuav yog luag mus nrog cov phooj
ywg Nplog liab tham lawm ces sawv daws ib txhia cia li liam tias yawg
yog nplog liab no tuaj......peb yuav tau taug qhov tseeb saib puas
muaj tiag tso mam liam.
Sib ntsib dua.
Phwvnyawm

phwvnyawm,
Tsam no zoo BIAS lawm los? Yog zoo cawv lawm no, xav paub tias yog vim
li cas uncle thiaj qualified nyiaj xiam hlwb no maj? Tsam no, economy
down lawm ces thov tau los yuav thov me ntswb me ntsis pab thiab tiag.
Uncle TseemYeej.

Tus kwv Dony,
DKJ yeej tsis yog Hmoob li koj hais tiag. Peb Hmoob cov tub txawj coob
tus tau mus koom nrog nplog dawb, suav txij li xyoo 1975 los txog ntua
rau xyoo 2006 ntawd mas cov nplog dawb yeej tsis koom nrog tog nplog
liab li, tog nplog dawb los yeej muaj ntau ntau pab ntau pawg tsis sib
koom ua ke li uas Dr. Dakfangkhong hais tiag, tab sis qab xyoo ntawm
xyoo 2006 ntawd cov nplog dawb pom tau tias yog tas nrho cov nplog
tsis hais liab thiab dawb tib sis los koom ua ib ke ces, nplog lub teb
chaws yuav tu dua ua ob ya. vim muaj cov neeg tsawg xws li Hmoob tau
tawm tsam txog kev tsis ncaj ncees nyhav heev rau hauv koom haum ntiaj
teb, hais txog nplog txoj kev tus neeg, lom neeg.
Cov nplog dawb tau nqua hu cov nplog liab tuaj sis ntsib txhim tsa
muaj kev koom txheej los sis sab laj loj rau Fab kis teb, los hais
txog kev txhim kho txhua tsav neeg uas nyob ua ke hauv nplog lub teb
chaws kom muaj vaj huam sib luag, thiab kom ob tog yuav tau los ua ke
thiab zuag cov zaub ntsuab Hmoob rog lawv kom nyob ti ti tus nplog,
kom Hmoob siab nqig, Hmoob tsis txhob hais txog 30 caug xyoo dhau los
uas nplog tau tsim txom Hmoob, tua Hmoob puv roob puv hav ntawd.
Peb txhua tus sim nrog tsom xam saib seb Hmoob cov tub txawj ntawv
txhua tus pos ua tau Hauj Lwm pos paub txog txoj kev hlub Hmoob, yus
pos hlub yus haiv neeg, peb twb pom nplog tua Hmoob tau 35 xyoo no
lawm tsis yog dag yog tiag tiag li, ua cas tsis muaj ib tug tub txawg
nyov qhov twg yuav los sau tau ib phau ntawv hais txog nplog tua Hmoob
tau npaum ntawd xyoo li, yog li ntawd sawv daws cov kev kawm txuj ci
kawm mus dua qhov twg lawm. kuv ntsia mas cov tub txawg mas tseem yog
tus uas yaj yam tsaug zog tsis tau tsim meej ib qho hlo li ntag laiv.
Peb Hmoob yuav tau nkag siab hais tias, peb Hmoob tsis hais leej twg
tsuav yog tseem nrog nplog ua hauj lwm, fab kev ua political ces txawm
tias ua hauj lwm nrog cov nplog dawb los yeej yog liab, txawm ua nrog
tog liab los yeej yog liab tas tib si, vim tias tas nrho cov nplog twb
los ua ib tug lawm xwb.  luag lwm cov neeg uas pom txog txoj kev ua
Haiv ntawd mas yog lawv raug tsim txom loj npaum li Hmoob no lawm mas,
lawv phau ntawv hais txog kev tsim txom quab yuam caij tsuj neeg mas
tuab tsheej ib xib lawm xwb. Peb Hmoob li ces tseem nrog nplog nyhos
nyhos tias nyuam qhuav ntxim xwb mas li ntawd.
Peb leej twg pos yuav mus nrhiav tau ib phau ntawv uas cov tub txawg
sau hais txog nplog tua Hmoob tau 35 xyoo coj tuaj tso rau peb saib
pos yuav muaj leej twg ua los tsis muaj.
Tus kwv Phwvnyawm,
Nyob twj ywm li koj xwb ces yog zoo lawm, niaj hnub mus hauj lwm los
tsev los nrog poj niam tub ses txhim kho lub neej ces zoo lawm, tab
sis tsis txhob mus lob nrhab coj los loyus taub hau thiab ov, cov niag
nrhab ntawd mas tuaj tuaj plaub li nawb.
YTK

Ab Npawg Phwvnyawm,
Ua cas kuv thiaj yuav tsi paub cov neeg koj hais na? Es koj puas nco
tias koj thiab kuv wb nyob Fresno no mad?  Ha ha ha... Yuav tsum tau
tua rau puag tim roob es thiaj yaum tau niag npawg YTK ntawd tuaj nrog
wb haus beer pob. He he he

Npawg Yajtshajkoob,
Tej zaum tus yawg Dr. Moua uas koj hais ntawd yog tus koj hnov xwb
yuav tsi yog tus koj paub. Niag tsov tom Dr. Moua ntawd ces kuv hav
paub nws zoo tshaj las mas. Nws twb nrog aib Phwvnyawm peb nyob uake
pem Fresno ne. Niag tsov tom ntawd mas nkag txhua pab kasmoos Hmoob
thiab Nplog li ov. Yog hnub twg nws los nkag nej no nej yuav tau txhob
yuav nws nawb. Kuv mas ntxub nws tshajplaws li thiab tiag. Tabsis nej
cov haujlwm uas nej ua mas tejzaum txawm tsi qhia los nws yuav tsum
paub lawm xwb laud. Vim yog nws twb nrog cov nplogdawb-nplogliab ua
haujlwm uake ces nws yuav tsum paub nej tej haujlwm li lawm xwb nawb.
Ha ha ha..
Npawg,  kev tham pem uasi hauv no mas muab xam tias yog peb kev tuaj
mus uasis xwb nawb mog. Txhob muab xam ua kev chim thiab ua kev taug
xaiv. Muab xam tias peb tuaj kawm kev txawj kev ntse, kev xyaum xim
xwb. Nplog muaj ib lo lus hais tias " Khouam Hou Noi Ya Phan Khong
Mouang".  Thaum yus tseem txawj tsi txaus, yuav tau txhob rawm npav
mus ua luag tus coj. Tej zaum yus twb xav tias yus yog tus paub kawg
lawm, tabsis qhov tseeb, yus rov npawm yus roob hlaub xwb. Kev uas yus
yuav xyaum mus ua luag tus coj, yus yuav tau xyaum mus ua luag tus
qhev tso.
Kuv kawm tau tijlaug Tseemyeej lo lus hais tias " Tos Hmoob pheej tsi
vam meej vim Hmoob pheej sib tw mus ua nom xwb". Hmoob tsi yog sib tw
mus ua tebchaws. Yog Hmoob muaj lub homphiaj ua tebchaws no ces Hmoob
yeej yuav ncav cuag ib hnub xwb nawb mog. Leej twg ua txoj kev twg los
kav tsij rau-u siab ua.  Kev ua neeg ces leej twg ua los yeej tsi
txaus yus siab qhua li nawb.  Li ntawd es nplog thiaj muaj lo lus hais
tias " Sip pak vao bo tho ta hin. sip ta hin bo tho mue kam". Leej twg
yuav hais yuav khav yuav qhuas npaum li cas los yog thaum kawg muaj ib
tug tuav kiag tau ntawm tes noj lawm no ces mam khav mam qhuas xwb
nawb mog.
Kuv li ib txwm kuv yeej tsi nyiam ua kasmoos. Tabsis kuv nyiam nrhiav
kev daws tso Hmoob. Tej zaum yus lub tswvyim kuj tsi yog lub zoo-o.
Tabsis yog yus pab tau ib tug Hmoob xwb twb zoo. Kuv taug Hmoob lub
hlwb, lub tswvyim, lub dag lub zog ti nkaus Hmoob tej me plab hnyuj.
Tam sim no kuv twb so hniaj hnub tuaj nrog nej tham lus ua sis lawm
xwb. Nej cov tseem muaj-j zog kav tsij mus ua. Kuv txaus siab yuav pab
advise nej yog xav tau txoj kev pab. Hmoob ces tshuav tib chance nkaus
lawm xwb nawb mog.  Hmoob mas ntxub thiab cem cov liab kawg, tabsis
txog thaum kawg mas Hmoob kawg rov mus tsa tes rau cov liab.
Ua li koj puas paub tias tamsim no tug cag tuav " Nplog/Hmoob Koom
Tsham Tebchaws Lostsuas" yog nyob ntawm leej twg tes? Thiab yog leej
twg tsa lawv tw ntxiab? Hu ua peb Hmoob ces txawm khav theeb npaum li
cas los thaum kawg yeej kawg mus ua lwm tus puppet xwb nawb mog. Tsi
yog dawb ces yog liab xwb nawb mog. Yuav kom Hmoob ua tau Hmoob mas
xyov tas peb tiam no puas yuav tau noj?
Koj tham tau ib lo lus txaus xav. Cia kuv muab coj los sib tham saib
peb puas nkag siab mus ib seem. Koj hais tias " txog thaum kawg yuav
tsi yog cov Drs. los cov tub txawg tub ntse yuav rov los coj Hmoob tab
sis ntshe yuav yog cov grade 4 li nais phoos Vaj Pov yuav rov los coj
Hmoob".  Kuv tsi paub tias koj sim Hmoob ntau npaum li cas los lawm?
Tabsis nyob ntawm kuv, kuv twb sim Hmoob pib tim Thaib, ti nkaus tim
hav zoov dub tim nplog mus ti nkaus rau pem Suav thiab Nyablaj teb los
lawm.  Raws li kuv pom mas tus grade 4 li koj hais yuav los ris tau
Hmoob lub npe tabsis yuav los coj tsi tau Hmoob nawb mog. Vim li cas
Hmoob ua tau 30 xyoo tsi tau noj? Vim cov grade 4 li koj hais los coj
ne. Lawv qhov capacity ces kawg li ntawd lawm xwb las. Los koj tseem
pom lawv ua tau zoo tshaj ntawd thiab mad?
Vim li cas thiaj hais li ntawd? Kuv coj lawv tus kheej kiag puag tim
havzoov dub mus ntsib luag ntiaj teb hais txog luag kev tua Hmoob tsim
txom Hmoob, luag nug hais tias " Hnub no nej tuaj ntsib peb, yog nej
muaj lus dab tsi thiab xav tau peb kev pab dab tsi"? Lawv rov los zaum
sau daim proposal tau 2 hnub twb tsi tau 2 nplooj ntawv.  Kev ua ib
tug thawjcoj nyob rau tiam 21 no yog zoo li no xwb no nej xav tias
luag puas yuav tsav kom Hmoob ciaj HAIV? Yuav tau txhob cem-m lwm tus
lawm. Suavdaws yuav tau rov los sib balance. Tus ua tau txij twg, cia
nws pab txij ntawd.  Tus ris tau lub npe, cia nws ris lub npe xwb. Tus
hais tau lus npliag liag, cia tus ntawd mus hais koom haum ntiaj teb
luag thiaj xav mloog.
Koj tham txog kev luag tsim txom Hmoob, ua cas Hmoob tej tub txawg tub
ntse hais tsi tau luag dab tsi? Tej yam zoo li no suavdaws yuav tau
xyuamxim nawb mog. Vim li cas Hmoob hais tsi tau luag quav noj? Vim
tsi hais leej twg, nyiam sau WHITE PAPER xwb. Kuv tus kheej kiag yuav
tau 4 lub koob thaij duab uas yees tau cov duab mus kev thiab 5 lub
satelite cell phone rau cov Hmoob havzoov. Cov no yog hom thasxabmaim
technology.  Muaj peevxwm xa tau duab tawm yoojyim. Kuv xa tej
cuabyeej no mus rau lawv tau yees duab ua povthawj. Mus tau 2 asthiv
xwb, koob thaij los puas tas siv tsi tau, cell phone los tsi muaj duab
tshav ntuj siv tsi tau. Hniaj hnub no ces Hmoob cov pojthawj yog " He
said, she said" xwb. Zoo li no yuav ua cas yus thiaj hais yeej luag?
Txoj kev xav thiab kev ua nws sib txawv lawm deb heev.
Nej puas tau pom cov duab uas luag muab cov me nyuam Hmoob tua thiab
nkaug plab nhyuj tawm liab vog? Thaum Hmoob coj mus hais hauv koom
haum ntiaj teb luag nug li cas? Leej twg yog tus yees? Yees thaum twg?
Ua cas ho tsi pom ib tug Nplogliab los Nyablaj liab nyob rau hauv li?
Thaum kawg, luag rov liam tias, tej no yog nej ua thiab nej rov yees
nej li duab.  Nej puas chim siab?  Muaj ib pab coj cov duab no mus
hais txog pem Suav, Suav nug li cas? Leej twg yog cov neeg ua li no
rau nej? Lawv teb tias yog Nplogliab. Hwb... muaj li? Cia peb mam coj
mus saib xyuas.  Nej xav tias Suav yuav tuaj Hmoob tog los Nplogliab
tog? Vim tau 30 tawm xyoo los Hmoob pheej tseem yog thabham Vaj Pov
thiab yog CIA tas li xwb. Raws li kuv xav mas ntshe Suav yuav tsi tuaj
Hmoob tog thiab laud. Ua li Hmoob yuav mus qhov twg ntxiv? UNPO? Qhov
no nej cov paub mam cia nej tham tuaj rau peb mloog.

Tus kwv Dr. Fangkhong,
Tej lus kuv hais tias ntshe tseem yuav rov yog cov uas kawm ntawv qib
3-4 ntawd rov ua no mas, tsis yog kuv tias kuv yuav txhais mus rau
seem ntawd, vim tias cov neeg txawj ntse no tsis muaj ib tug yuav
tshwm ntsej muag txog txoj kev uas mus pab Hmoob li, tsuas pom cov uas
tsis muaj degree dab tsis li yog tus uas pom txog Hmoob txoj kev txom
nyem xwb, ces thiaj ntaus nqi tau tias ua i no ntshe tseem yuav rov
yog cov neeg tsis muaj degree ntawd rov los ua dua thiab los cas no
lawm xwb.
Tej uas koj hais ntau ntau los saum, koj yog tus ua lawm ces koj hais
li cas los nyaj yuav yog li ntawd lawm, ntawm kuv tus kheej mas kuv
pom tias cov tub txawj no yeej tsis ras paub txog lub neej ua haiv pes
tsawg thiab.
Tej uas koj hais tias Hmoob tau coj cov duab uas nplog tua Hmoob mas
rau mus hais qog qhia rau UN thiab coj mus qog qhia rau Suav ntawd,
luag tau nug lawv cov coj mus lawv teb tsis tau ntawd, kuv tsis paub
tias yog pab twg ua tus coj mus. Tab sis qhov loj tshaj ces Hmoob yuav
tsum tau paub Hmoob tus kheej tias, ua ntej tshaj plaws ces saib yog
Hmoob xub mus tua nplog, los yog nplog xub tua Hmoob ua ntej xwb.
Thiab Hmoob puas tau mus tua nplog rau nram nplog tej zej zog li uas
nplog tuaj tua Hmoob pem tej hav zoov, raws li kuv paub mas Hmoob yeej
tsis tau kwv phom mus tua nplog qhov twg li, ho nplog mas niaj hnub
tuaj caum hmoob tua puag pem tej roob hav ib qho dhau ib qho tas niaj
tas xyoo tsis muaj chaw xaus.
Koj twb yog ib tug uas sib zog kawg, los lis tes dej num rau Hmoob hav
zoov no, saib puas yog koj mus sib zog ntsos tham luag nkauj Hmoob,
nkauj nplog, nkauj thaib puag sab ntuj tim ub xwb lauv. raws li kuv
paub mas tsis hais pab twg li sawv daws puav leej sib zog ua tus kaas
moos mus tuag kiag tas nrho rau ntawm cov luag nkauj ob ceg tas tus
huv tib si li lawm laiv. Saib koj puas yog cov kuv hais ntawd xwb
lias. Ua tsaug ntau uas koj tseem qhia kuv ntau yam thiab tseem tau
pab cov Hmoob hav zoov ua ntu zus los txog rau niaj hnub nim na.
YTK