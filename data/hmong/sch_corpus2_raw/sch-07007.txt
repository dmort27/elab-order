peb pheej tsi muaj compremise li es yuav ua cas ciaj tau vaj nas lawv
e....
Yog muab ua tib zoo saib los mas peb sawv daws yeej pam thawj
(stubborn) kawg nkaus. Hmoob tsa koom haum los pab Hmoob los Hmoob
yeej tsi koom. Miskas ho tsa koom haum los pab Hmoob los Hmoob yeej
tsi koom. Ua li puas peb puas zoo tiag tiag maj?
ms

ms,
Kuv keev hnov tej laus hais tias yuav kom Hmoob sib hlub sib hwm mas
yuav tsum yog Hmoob muaj nom muaj tswv muaj teb muaj chaw.  Lawv tus
nru lus yog txiv los kom yog nom yog tswv, tub los kom yog nom yog
tswv.  Yus ib tsev neeg muaj pes tsawg leej los yuav tsum tau ua nom
ua tswv.  Zoo li no es Hmoob yuav ua cas koom rau lwm lub koom haum
Hmoob thiab lwm lub koom haum Mekas. Peb sawv daws yeej tau pom pom
lawm tias yus mus koom luag es yus tsis tau tus nom tus tswv ua.  Yus
yuav tsum tsa yus ib lub koom haum mas yus thiaj tau tus nom tus tswv
ua uaj.  Thaum xaiv tsa dua tshiab es yus poob nom lawm los yus mam
khiav mus tsim dua ib lub koom haum kom yus rov qab tua nom.  Thaum no
mas Hmoob thiaj yuav zoo tiag tiag ov!#@%$!%$##@!
tz

TZ,
Kuv los yeej pom raws nraim li koj hais thiab.  Hmoob ces pom tsob
txiv twg siav nra thiab qab ces sawv daws sib cog mus muab huas noj
tsuag tsuag kom tag mas siab thiaj nqig.  Tsis paub tias xyov Hmoob
yuav coj li no mus txog thaum twg?
NeoHmong

ms thiab tz,
Tab sis kev muaj ntau lub koom haum ntawd mws txawm muaj qhov phem los
nws kuj tseem muaj qhov zoo thiab. Vim hais tias yog muaj ntau ntau
lub koom haum los sib tw ua laj ua kam pab tib neeg ces nyias tau
nyias ua zoo ces txog qhov kawg ces thiaj li tshuav lub uas ua tau zoo
tshaj xwb.
Qhov uas Hmoob tsis kam koom rau tej koom haum mas vim muaj ib txhia
Hmoob xav li tz hais los ntawd lawm. Thiab tseem muaj lwm yam raws li
nram no thiab:
1. Vim ib txhia Hmoob paub tsis meej hais tias koom haum yog dab tsi
tiag. Lawv xav hais tias nws zoo li kev ua dab ua qhua, es yog yus coj
dab qhuas cuaj txig lawm ces yus yuav mus ua nyuj dab 7 txim tsis tau
lawm. Piv txwv hais tias, thaum Hmoob nkag zwm rau lub komm haum Hmong
American Friendship lawm ces lawv xav hais tias ntshe lawm yuav zwm
tsis tau rau lub koom haum KajNtug Children's Fund lawm. Thiab tsam
luag lwm tus ho hais tias lawv yog neeg rov taw tuaj ntuj (traitor)
thiab no.
2. Vim lawv xav hais tias koom haum yog ib lub voj los khi lawv xwb.
Yog thaum lawv nkag zwm rau ib lub koom haum twg lawm ces lawv yuav
tau siv nyiaj siv txiaj, siv dag siv zog pab lub koom haum ntawd ces
lawv txawm cia li ntshai twj ywm.
3. Vim muaj qee lub koom haum yav dhau los uas tau tej yam tsis ncaj
ces sawv daws txawm xav hais tias txhua txhua lub koom haum ces yeej
tsis ncaj tib yam. Ces lawv txawm xav hais tias ntshe cov koom haum no
tsuas yog tsa los ntxias sawv daws nyiaj noj xwb.
4. Vim muaj ib txhia koom haum uas twb yog tsim tsa los pab Hmoob xwb
no tab sis ho zwm mus rau kev ua teb ua chaw, los sis kev ua dab ua
qhua lawm ces thiaj li ua rau ib txhia uas tsis nyiam kev ua teb ua
chaw los sis tsis nyiam kev ua dab ua qhua ntawd tsis kam koom.
5. Vim peb Hmoob tseem nyuam qhuav pib ua lub neej thiab pib vam meej
xwb, cov neeg feem ntau tseem yog cov txom nyem ces lub siab xav npaum
nplooj los thiaj pab tsis tau tej koom haum raws lub siab xav.
Nws tseem muaj ntau yam uas hais tsis tag tab sis yuav cia nej hais
thiab,
HL

Ha ha ha Phoojywg Tzexa, Ua hmoob qhev pab Hmoob tau 15 xyoo twb dhua
yuav tuag. Cas tseem muaj tug xav xav los ua Hmoob nom. Tsa chij lawm
os tus phooj ywg. Mus ua saub tshe zoo dua.
Bravo.

Ob tug kwvtij,
Txawm le ntawd los ib txha haj tseem caav has tas yuav tau npog yug
tawb quav. Kuv mas kuv ho xaav le Teevlis has, qhov twg phem yuav tau
has hab yuav tau leeg paub mas txhaj paub khu. Nyob yaam tas kev moog
tua tsaj, luas yeej phua txuj cai meej meej tab sis feem coob puav
leej yuam cai/hlaa cai. Ua le npog qhov ntawd puas yog ib qhov zoo?
Kuv xaav tas tsi zoo. Tej laug leej twg, pawg twg ua tsi yog yuav tau
has. Kev has tsi yog yuav muab tej laug tsuj rua nruab aa tab sis yog
kev cawm kuas tej laug lug taug txuj kev ncaaj xwb. Peb Hmoob kuj
txawj has tas "dlub qhov twg ntxhua qhov ntawd" es ua caag txhaj ho
yuav has tsi tau tej yaam kws phem, ua tau txhum hab tsi ncaaj?
Mov tshua,
Moobsib

Bravo,
Koj tseem xav ua saub xwb!  Kuv pom muaj tej txiv neej hluas thiab tej
txiv neej laus tsis ua saub tab sis ua saus.  Lawv mus hlub tej
ntxhais nyob Nplog teb, Thaib teb, thiab Suab teb uas tsis muaj hauj
lwm ua, muas ris, tiab, thiab tsho rau lawv hnav, coj lawv ncig teb
chaws, muas zaub mov yug lawv, thiab thaum rov los tseem muab nyiaj
pub lawv dawb dawb dawb dawb dawb dawb xwb.  Lawv thiaj yog cov hlub
Hmoob kawg kiag.  He, he, ntshe koj yuav hais tias ua Hmoob qhev no
laud!
tz