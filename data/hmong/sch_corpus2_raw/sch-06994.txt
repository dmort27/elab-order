Hmoob Xeev, Es koj hais yog nyob zoo xyoo tshiab 2003-2004 los yog
2004-2005 mad? Txhua txhia xyoo mas kuv pheej pom Hmoob sau nyob zoo
xyoo qub xwb as.
Raws li kuv xav mas lo lus Nyob zoo Xyoo Tshiab 2003-2004 no nws yuam
kev lawm no laiv. Xyoo 2003 txuas rau 2004 twb yuav dhau lawm ne puas
yog? Xyoo tshiab mas yuav tsum yog 2004-2005 thiaj yog. Nej xav li
cas?
Bravo.

Nyob zoo xyoo tshiab rau koj thiab. to kuj ho sau li los feem tau lawv
yeej sau ua li. Koj mus txog lub ntshiab pebcaug tws los suav dawd
yeej sau li tawd. Kuv tus keej no yog ib tus ua yooj yim, yuav feem
coob xwb. Feem coob pom zoo licas ces kuv ua li tawd xwb. Bravo, koj
muab co no coj los rau peb Hmoob SCH'er no xav thiab yuav ua licas
"set standard " los hajyaj zoo xwb.
sau npe
lamkoom

Nyob zoo xyoo tshiab?
Es yog neb hais nyob zoo xyoo tshiab Hmoob los yog nyob zoo xyoo
tshiab ntuj hnub?
Nyob zoo xyoo tshiab Hmoob mas thaum noj peb caug tas ces hais tais
nyob zoo xyoo tshiab no tau lawm.  Yog hais nyob zoo xyoo tshiab ntuj
hnub no mas yuav tau tos txog hnub tim 1 lub January mas thiaj hais
tau nyob zoo xyoo tshiab pauj.  Ces tam sim no peb tseem hais tsis tau
tau nyob zoo xyoo tshiab.  Xyoo tshiab tsuas muaj ib xyoos xwb tsis
yog ob xyoos.  Kuv tsis xav hais tias "NYOB ZOO XYOO TSHIAB 2003-2004"
los sis "NYOB ZOO XYOO TSHIAB 2004-2005" yuav siv tau.  Tiag tiag yuav
tsum yog "NYOB ZOO XYOO TSHIAB" xwb, yog hais rau Hmoob lub xyoo
tshiab; "NYOB ZOO XYOO TSHIAB 2004", yog hais rau ntuj hnub lub xyoo
tshiab.
Tam sim no peb cia li ua ib cov niag neeg lam hais lus tsis paub tias
hais dab tsi lawm.  Peb hais nyob zoo xyoo tshiab los tseem hais nyob
zoo xyoo tshiab rau xyoo qub thiab.  Noj peb caug xwb los tseem hais
tias noj tsiab thiab.  Dhia qaib xwb los tseem hais tias noj peb caug
los sis noj tsiab peb caug thiab.
Tzexa