Tsoom Phooj Ywg Ati-NTR uas hmov tshua:
Raws li kuv to taub nej sawv daws, nej lub siab mas chim npaum li ib
lub niag roob hluav taws yuav tawg txog tes.  Ntawm kuv mas kuv ntseeg
hais tias lawv cov uas pro-NTR no tsis tau ntaus nqi hais tias lawv
yog cov pro-communist.  Yeej yuav muaj tus puav uas raug Nplog Liab
ntiav kom ua hauj lwm rau Nplog Liab xws li tuaj tshawb kom tau saib
cov "Kub Xaj" txoj sia zais rau qhov twg.
Yog lawv pro-communist raws li nej ib txhia tau xav ces lawv yeej nrog
Nplog Liab nyob lawm thiab tsis thoj nam tuaj txog rau USA no.  Lawv
tus yam ntxwv uas lawv tau ua tshwm rau nej pom xws li mus ntsib Nplog
Liab nyob rau qhov ub qhov no thiab lobby NTR rau Nplog Liab ntawd yog
cov kauj ruam uas lawv rhais mus kom txog lawv lub hom phiaj xwb.
Lawv yuav tsum tau hnav ris tsho liab dib kom tau cov "Kub Xaj" ntxub
lawv tshaj plaws mas lawv thiaj zais tau lawv tus kheej txoj sia mus
ua tau lawv tes hauj lwm tiav.  Yog nej yim ntxub lawv ces yim huab
zoo rau lawv xwb.
Lawv pab uas nej hu tias "pro-communist" no mas lawv muaj ib tes hauj
lwm qab rooj (secret) qias neeg heev. Lawv paub U.S. tus foreign
politic thiab policy zoo heev.  Lawv paub tias tam sis no mas U.S.
declared war nrog cov terrorists.
Yog phav kas moos twg tes hauj lwm muaj tus cwj pwm li terrorist ces
phav kas moos ntawd yog U.S. tus yeeb ncuab ntag.  Lawv lub tom txwv
uas txov lwm phav kas moos kom txhob cuam tshuam lawv txoj hauv kev
ces yog (frame) pleev quav rau phav kas moos ntawd kom U.S. tawm tsam
phav kas moos ntawd thiab kom ntiaj teb no ntxub phav kas moos ntawd.
Tej hauj lwm pleev quav no nej sawv daws twb yeej hnov los lawm xws li
thaum lawv framed NEOHOME yog thaum lawv tso neeg mus tua 2 lub buses
uas khiav txoj kev 13 ntu nruab nrab ntawm Vangvieng thiab Luang
Prabang.  Thaum lawv framed Huab Tais Nplog tus xeeb ntxwv Prince
Soulivong Savang thiab phav kas moos Lanxang Demorcracy, Inc. ntawd
yog thaum lawv tso ib cov nom Nplog Liab txheej nrab mus ntxias cov
Hmoob pem Samneu (Huaphan) sawv tawm tsam ntxeev tua cov nom tswv
Nplog Liab txheej siab. Lawv ua txoj hais tias lawv yog Huab Tais
Nplog phav thiab pej xeem Nplog twb nrog lawv tas lawm mas zaum no yog
ntxeev qaum teb ti qab teb. Ces cov Hmoob ped thiaj tau ntxeev li peb
tau hnov hais tias lawv tuag tag nrho 2 lub zos.  Cov uas raug ntes
thiaj hais tias yog huab tais Nplog phav kom lawv ntxeev es lawv thiaj
ntxeev.  Qhov tseeb huab tais Nplog tus xeeb ntxwv twb tsis muaj phav
dab tsi.
Cov nej labled "pro-communist" no lawv tsis yog Nplog Liab, tab sis
lawv paub tias Nplog liab txoj sia twb yuav tu txog tes.  Lawv xav kom
lawv ib leeg yog tus tau tab nrho Nplog liab tej qub txeeg qub teg.
Ntau nqi hais tias tom qab Nplog liab tso lub ntiaj teb tseg ces lawv
yog cov yuav kav lub teb chaws Nplog mus lawm yav tom ntej.
Muas Pos

Pos Muas:
Kuv thov tshuam koj lus.  Cov neeg uas koj hais no yog lawv muaj
peevxwm npaum li koj hais mas twb zoo, cia lawv mamli nrog Nplogliab
sib do.  Tabsis raws li kuv pom mas tsis yog li koj. Lawv tsuas ua los
mus discredit GVP thiab cov tub qub tub rog xwb. Lawv yeej tsis muaj
goal dabtsi li.  Vim licas kuv hais lino? Yog koj saib tus tesntawd
uas lawv sau rau hauv SCH no, txhua yam kev tsis zoo lawd muab siav
rau GVP thiab cov Kubxaj tibleeg ris.  Lawv tsuas xav hais tias GVP
thiab kubxaj tuag tag hnub twg ces lawv meet lawv lub goal lawm no
xwb.
Koj ntsia mus saib puas yog li kuv hais. Niajhnub no cov qub tub rog
tsuag zuj zus vim txoj kev raug luag ntxub ntxog thiab tau lub npe
"terrorists."  GVP & cov laus tso kev zuj zus ces lawv tseem tuaj hais
tias GVP swb lawm.  Luag tus neeg zoo ces luag yuav tsum zam kev.
Tseeb tiag GVP twb tu siab rau Hmong tsis txawj tag; luag yeej ib txwm
ua sawdaws txiv; luag tsis zoo tsa lub ncauj hais xwb.  Lawv ua tej no
tsuas qhia tau rau tus yeeb ncuab kom paub txog Hmoob kev tsis sibhlub
sib pab nkaus xwb.  That's their main goal.
Zong Khang Yang tabtom taug kev tuaj mus nrhiav kev tso cov niam txiv
pej xeem nyob hav zoov hav tsuag.  Zong Khang hu thov ntuj thov teb
thiab kom cov txawj cov ntse no tuaj mus pab nws march.  Kuv kuj tsis
pom vim qhov no tsis yog kuv qhov project, tab sis hnov coob leej ntau
tus hais tias thaum kawg ntshai Zong yuav tau rov mus thov cov laus
saib lawv puas tuaj mus pab lawm xwb. Cov txawj cov ntse mas tamsis no
txav deb kawg nkaus li.  Cov no tuaj cem hais tias, yog tim GVP ntxias
cov tom qab es thiaj zoo lino thiab tsuas hais kev sibntau sib-tua
xwb. Zong Kha takes the most peaceful and humanitarian approach tuaj
lawm kev to tog; ua li lawv puas yuav mus pab.  I don't think so.
Qhov no thiajli qhia tau rau kuv hais tias pab neeg no yeej tsis muaj
goal; their goal is only for Hmong to fall.
Charlie

Pos,
Kuv saib koj cov lus no muaj thooj li Bee Chaofa thiab Anti cov ntag.
Tej zaum ntshai koj txheeb nkawd ob leeg kaj?
Ua li koj tus tomtxwv (strategy) uas koj hais saum no puas yuav tawg
paj los tuaj pos maj?
Yog tseem muaj ib qhabnab uas muaj peev xwm npaum koj hais mas zoo
heev. Kuv ntshai nyob tsam ces luag laij liag tag, luab muab twm tua
noj lawm xwb lauv..
Rhwbliag

Nyob zoo ib tsoom phooj ywg suav daws:
Nej sawv daws hais nej tej zeem muag zom zaws tuaj ces cia kuv ho faib
kuv lub rau peb sawv daws xav thiab. Txawm tias ho hais rau siab leej
twg los yog pawg twg los sawv daws ho zam lub txim.
Tej zaum lawv cov uas pro-NTR yuav muaj zoo strategies los yog raug
tseem hwv Nplog muag tau lawm los tsi paub. Tej zaum kuj yuav yog li
Charlie hais los tsi paub. Tab sis kuv xam pom tias yus ib tsob Hmoob
es yog peb niaj hnub sib liam li no ces yeej tsi muaj caij uas peb
yuav muaj taus kev haumxeeb uas yuav ua rau lwm haiv neeg txhib tsuas
tsi nkag rau hauv ib zaug.
Kuv xam pom tias tos cov neeg txawj, neeg ntse thiab cov neeg ncaaj
uas muaj pluaj siab hlub thiab mov txog yus haiv neeg tiag tiag ho tsi
cev tes tuaj nrog koom Zoov Khab qhov "humanitarian approach" li
Charlie hais los, tej zaum, lawv tseem pom muaj kev tu ncua ntau nyob
rau hauv. Peb sawv daws tsheev rawm muab coj los maj tu siab thiab
ntaus nqi. Yim ntaus nqi ntau yam ces yim fab neeg xwb.
Kuv xav tau tias cov laus, ib yam li GVP, lawv twb coj thiab ua tau
27-8 xyoo los no tsi muaj kev to ib qho luaj ntiv tes rau pejxeem huab
hwm pom. Tej zaum peb tsim nyog tig rov los ua zoo luj thiab ntsuas
kom meej meej saib yog vim li cas lawm. Tej zaum tej laus niaj hnub
cem thiab yws txog LPDR txoj kev caij tsuj (detectorship) pejxeem
Lostsuas thiab qhuas txog kev cai democracy tab sis yus twb coj tsi
tau ib nyuag qhov luaj ntiv tes. Ua li kev cai democracy yuav tsum yog
yus ib leeg ua thiab coj xwb thiaj yog los licas? Ntawm kuv mas kuv
xam pom tias tej laus muaj kev tu ncua ntau dhau hwv lawm. Nyob hauv
yus xub ntiag, hauv yus vaj loog, muaj neeg txawj coob li coob yus tsi
ua zoo tuav lawv. Pheej muab lawv rhwj tseg thiab nrhiav kev ntxub
ntxaug rau lawv. Thaum kawg, tej zaum, lawv tos tsi tau ntxiv lawm los
yog lawv dhuav dhau hwv lawm ces Nplog Liab tuaj ntxias lawv, lawv
thiaj tig loo rau tod los tsi paub. Los yog lawv tos tsi taus ntxiv
lawm ces lawv thiaj ua lawv lawm.
Nej qee leej los qee pawg ntseeg tias tseem hwv Nplog yuav tu siav mas
yuav tsum txhab tshuaj lom rau kom tu siav sai me ntsis. Kuv xav tias
yog ib lub zeem muag uas tu ncua loj kawg nkaus. Cov kubxaj los yog
cov Human Right groups niaj hnub qw tias tseem hwv Nplog tsim txom
thiab caij tsuj cov neeg hav zoov li ub li no tab sis yus txoj hluas
tis nrees rau cov neeg tom hav zoov kom lawv tawm tsam tseem hwv
Nplog. Siv tus tom txwv no los qhau tseev hwv Nplog. Qhov no kuv xav
tias yuam kev loj kawg nkaus. Ua cas tseem hwv Nplog thiaj yuav nrog
nej hais los yog mloog U.N. thiab US hais? Yus niaj hnub taw tes rau
luag li luag yog ib niag tsiaj, tab sis yus tus tseem hwv tuav luag
tes rawv thiab yus txoj hlua tseem tis nrees rau cov neeg tom hav zoov
kom tawm tsam luag. Sim neej no leej twg yuav tuaj nej tog, nrog nej
hais thiab mloog nej lus. Txawm kuv yog tseem hwv Nplog es kuv yuav tu
siav los kuv yeej tsi nrog nej hais thiab mloog nej hais ib zaug.
Kawg no kuv xav tias leej twg, pawg twg xav nrhiav kev thaj yeeb rau
lub teb chaws Nplog yuav tau tig rov los xyuas ntawm nws xub ntiag kom
meej meej thiab yuav tau xyuas tus kas moos ntiaj teb kom meej meej,
yuav tsum coj kom tau kev cai democracy kom zoo tiag tiag. Ua li nej
leej twg puas tau pom tias txij li tog Koom Tshas qaug los txoj niaj
hnub no muaj puas tsawg pab neeg uas tau thoj nam tawm teb chaws lawd
rov mus ua nom ua tswv tswj teb chaws? Kuv ntseeg hais tias yog tseem
hwv Nplog muaj absolute assurance txog lawv li security mas, tej zaum,
lawv yuav hloov sai tshaj li peb ntshaw.
Nyob zoo,
Rhwbliag

Rhwb Liag'
I thought you are the king of the under ground world and you should
have comprehended these under ground politics well.  Txhua tus neeg
uas lawv tau sawv taw tsees los mus ua kas moos ces lawv yeej muaj kev
cia siab hais tias lawv phav kas moos yuav muaj yeej no lawv thiaj ua.
Txawm koj yuav muaj nyiaj thiab muaj policy zoo los yog koj cov neeg
tsis ncaj ncees rau: nws tus kheej, nws lub luag hauj lwm, pej xeem,
thiab nws lub koom haum los yog phav kas moos ces koj yeej mus tsis
txog qhov twg, piv txwv, ib yam li niam no NEOHOME.
Koj yuav muab kuv cov lus kuv hais ntawd txhais li cas los nyob ntawm
koj.  Kuv los ntshai ib yam li koj hais, "Liaj tag ces tua twm noj" no
thiab tiag.  Peb twb yeej pom lawm hais tias yawg Kaisone Phonevihanh
thiab prince Chao Souphanouvong nkawd ob leeg tau sib tuav tes ua kam
PAB TIV VAV tso lub teb chaws, tab sis yawg Kaisone Phonevihanh, nws
muaj nws ib lub hom phiaj zais tuaj nruab siab (hidden secret
mission). Kaisone Phonevihanh lub hom phiaj ntawd yog siv kom tau
Souphanouvong los laij Kaisone thaj liaj.  Thaum laij liaj tag ces
muab yawg Souphanouvong tua noj li tau npaj tseg.  Niam no thiaj dim
yawg tus tub ntxawg Chaoxay Souphanouvong khiav tawm teb chaws tuaj
mus nyob rau New Zealand.
Kaisone phonevihanh yeej paub zoo puag thaum ntej lawm hais tias yog
tsis maj mam muab yawg Souphanouvong cov neeg tseem ceeb txov zuj zus
thaum ntxov ces yawg Kaisone yuav mus tsis txog nws lub hom phiaj, nws
thiaj tso neeg tua yawg Souphanouvong tus tub hlob tuag ces muab liam
rau Nais Phoo Vaj Pov yog tus tua.  Thaum Kaisone muab yawg
Souphanouvong phav kas moos txo leeg tes leeg taw tas ces niam no yawg
Kaisone phav kas moos ib leeg kheej tau tswj lub teb chaws.
Yav tom ntej ntuj yuav tshav rau leej twg sab los tsis muaj leej twg
paub.  Tej zaum cov sawv daws labeled ua "pro-communist" no txawm yuav
yog cov "communist terminator" uas yuav tau los kav lub teb chaws
Nplog ntag.  Feem ntau ntawm cov phav kas moos mas muaj "tes dub",
lawv yuav tshem txhua phav kas moos uas los cuam tshuam lawv txoj hau
kev es yuav ua rau lawv mus tsis txog lawv lub hom phiaj.
Muas Pos
=============================================================================

Phooj ywg Rhwbliag:
Kuv pom tau tias koj paub xwm ntiaj teb no zoo.  Kuv los xav ib yam li
koj thiab. Koj zeem muag yeej tsis txawv deb ntawm peb coob tus tuaj
nqaum cyberspace no kiag li.
Sincerely,
HmoobNplog
===============================================================

Phooj ywg Posmuas:
Thawj zaug uas kuv pom kom liam ib pab neeg uas yog cov Pro-NTR.  Ua
li koj qhia puas tau rau peb sawv daws tias pab ntawd  yog pab twg
pawg twg?  Yog koj qhia tsis tau thiab tuav tsis tau npe no ntshai
tsis tsim nyog koj yuav iab liam lawv pab Pro-NTR no pob tam li kuv
xav.  Raws li kuv pom mas cov pheej liam tus ub tus no mas lawv yeej
muaj peev xwm tuav kiag npe piv txwv li <Neohom> los puas <KubXaj>.
Raws nyuag yaus xav mas nyaj yuav tsis yog ib pab <Frame> ib pab.
Ntshai nyias ua nyias paim quav es koj muab liam rau kuv.  Ho kuv los
muab liam rau koj xwb.  Kheev lam muaj pab nyuag neeg raws li koj hais
mas ntshai, peb hmoob twb yog hmoov ntuj poob nrov poog los.  Peb cov
hmoob cov pab pawg muaj zog tshaj ce twb yog <Neohom> lawm xwb raws
kuv paub.  Tus twg pheej tseem xav tias riam phom yeej yuav ntxeev tau
teb chaws LosTsuas no, tus ntawd tseem poob qab  deb heev no raws kuv
xav.  Ntshaw ua nom xwb, ua li yus puas muaj kev peem xwm kav pej xeem
mas.  Lub zim txwv no sis, cov thawj yog cov ua ntej thiab tuav qhov
nyhav ua ntej laiv.  Tsis zoo li thaud, tus coj mas xaj lub noob ua
ntej xwb.
Raws nyuag yaus xav txog ntawm huab tais tsev neeg.  Hnub twg yog huab
tais tseem muaj phav muaj pawg ces huab tais tus kas moos tas li ntawd
lawm.  Yog huab tais tseem xav kom muaj kuab rov rau teb chaws
LosTsuas mas huab tais yuav tsum nyob nruab nrab tsis tsim ib phav kas
moos twg tiam sis nqua hu txhua txhua pab kas moos kom muaj kev sib
haum mus pab txhim kho teb chaws LosTsuas mas ntshai pej xeem tseem
yuav pom tias huab tais tseem muaj nqi rau sawv daws thiab no raws
nyuag yaus xav.
Qhov koj lam tau lam hais lawv pab no mas kuv xav tias IT IS TOO
NAIVE.  Yuav tau rhais ib ruam rov tom qab es mam rov qab xav kom zoo
zoo feeb kom meej meej tso mam li rov hais dua.
Sincerely,
HmoobNplog
===================================================

cov ntsej muag ruam li nej tav no nej mam li paub ces lig rau nej dhau
heev lawm os. kuv twb hais rau nej tias cov Hmong pro-communist qhov
#1 goal ces yog txov vang pao thiab nws cov thab ham pov tseg no nev.
lawv qhov #2 goal yog mus txeeb nplog tus nom kav lub teb chaw nplog,
qhov goal #3 yog control cov resources nyob rau nplog teb kom tag nrho
no nev.
Cov Hmong pro-communists qhov #1 strategy yog los create division rau
hauv Neohom and community, qhov #2 goal yog los eliminate Chaofa and
kubxaj, qhov #3 goal yog los recruit cov ruam mus ua lawv cov qhev
thiab yuav mus betray cov nom tswv nplog ib yam li lawv betrayed
Hmong.
Cov Hmong pro-communist no yog thaum nej nrog lawv, lawv yuav hais
ciaj hais tuag tias lawv yog nej pab nej pawb tab sis thaum yuav tuag
nej mam li saib ces lawv dua toj lawm. thaum nej xav tau kev pab ntawm
lawv nej mam saib ces lawv tsis nyob ntawv los pab nej lawm xwb. Pab
neeg tub nkeeg no yog ib pab neeg qhov twg tau noj ces caum qhov tawv
xwb lawv tsis hais txog qhov yuav tsim kho thiab hlub yus cov neeg li.
amen

Phooj ywg Hmoob Nplog,
Ua ntej kuv yuav teb koj cov lus mus ntxiv, kuv yuav thov nug koj ib
los:  Koj puas tau zwm rau ib phav kas moos twg; thiab koj puas yog
thooj hlwb ntawm phav kas moos ntawd?
Kuv yuav qhia tsis tau rau koj hais tias cov neeg kuv tsis teev npe
ntawd yog leej twg vim lawv tseem ua tsis tau tiav lawv lub luag hauj
lwm ( mission is not yet accomplished).  Tej zaud thaum Nplog Liab
txoj sia tu, lawv kuj yuav yog cov coj lub teb chaws Nplog mus yav tom
ntej.
Niaj hnub no Nplog liab tab meeg cia Nyab Laj tuaj ntov Nplog cov ntoo
zoo zoo nkauj rov them nuj them nqi rau Nyab Laj, tej zaum cov Zab_Dag
hu ua "pro-communist" no tseem yog cov uas mob siab tshaj plaws.  Tej
zaud lawv tseem yog cov uas hlub niam txiv pej xeem Los Tsuas txhua
haiv neeg tshaj plaws.
Qhov lawv phem rau lwm phav kas moos ces yog lawv ob sab tes "dub" no
xwb.  Ntaus nqi hais tias lawv yuav txov txhua phav kas moos uas cuam
tshuam lawv txoj hau kev.  Feem ntau ntawm cov phav kas moos tes yeej
dub; tsis yog lawv xwb. Li ntawd ib txhia thiaj tis npe tej hauj lwm
qias neeg no hu ua "dirty politic" no.
Tej zaum koj yuav xav hais tias kuv lam tau lam iab liam lawv pab no
no, tab sis lawv tsuas tso lawv sab "dawb' rau koj pom xwb; lawv muaj
ib sab "dub" thiab hos.  Like you said, may be I am still too naive; I
don't deny.  Txawm li cas los xij, koj sim ho xav saib ua cas Paj Kaub
Hawj thiaj li raug neeg txov yawg txoj sia thiab ua cas Chaoxai
Souphanouvong (Souphanouvong tus tub) thiaj khiav tawm teb chaws mus
nyob rau New Zealand lawm?
Yog koj xav paub cov neeg kuv tsis hais npe ntawd no email directly
rau kuv thiab qhia tias koj yog leej twg kom kuv paub koj, kuv mam
qhia rau koj los tau.
Muas Pos
============================================================================

Charlie,
Tsis tau ntau nqi hais tias cov pro-NTR ces txawm yuav yog cov
Pro-communist tag nrho.  Yog koj xav hais tias lawv tsis muaj goal no
mas kuv xav tias koj tseem paub lawv tsis tau meej.  Kuv ntseeg tias
lawv lub goal tej zaum tseem yuav zoo tshaj cov "kub xaj" lub, tsuas
yog muaj ntsis rhiab caj dab hais tias tsam lawv ho taug tib txog kev
uas Souphanouvong taug xwb no.  Txawm li cas los xij, tam sis no Nplog
Liab tseem tsis tau lees lawv los ua Nplog Liab tus tub sau (adopted
children), tab sis ntaub ntawv twb ze qhov tiav lawm.  Thaum ntaub
ntawv tiav lawm ces lawv muaj cai nrog Nplog Liab cov tub yug sib
tseeb Nplog Liab tej me kauv tes kauv taw thiab cov nom txheej siab
thaum uas Nplog Liab txoj sia tu.  Qhov kuv siab me ruj rwg mas ntshai
tsam Nplog Liab cov tub yug lam xuas dub rau lawv xwb.  Yog lawv muaj
zoo lub tom txwv los thaiv tau lawv txoj sia mus txeeb zaum tau lub
rooj siab ces thaum ntawd lub teb chaws nyob ntawm lawv xib teg, lawv
mam muab lub teb chaws pauv mus li lawm nyiam.
Charlie, raws kubv paub xwb lawv lub hom phiaj tsis phem nawb, tab sis
lawv yuav txov tus uas cuam tshuam lawv txoj hau kev.  Yog zam kev rau
lawv ces tsis muaj dab tsi.
Muas Pos
=========================================================================

Pos Muas:
Kuv twb yog Pro-NTR thiab; I just don't want it to fall into the wrong
hands.
Kuv tsis tau hais tias Pro-NTR yog Communist.  Her Lao is Pro-NTR; he
is fine with me.  NTR will come when all people can dwell side by
side, not when peb me nyuam Hmong khiav puvtoj puvpes thiab quaj
ntsuag nrhiav niam nrhiav txiv.
Qhov koj hais txog pab neeg no lub vision yog koj xav tau xwb. Koj
yuav paub tsis zoo npaum li kuv.  Lawv pab no pib tawm GVP thiab cov
niam cov txiv puag 1975 los lawm. Tamsim no tejlaus dua toj tag lawm
ib txhia; GVP laus zuj zus; nws tsuas tuav lub caij lub nyoob lawm
xwb; thiab, nws zam kev tag txhia fab.
Thaum GVP tag ces lawv nrog GVP tag; tibyam nkaus li Souvana, cov
SABXIS txav tawm tebchaws lawm ces Souphanouvong tag. Souphanouvong
lub zeem muag ces yog yuav txeeb kom tau Souvana lub power xwb. Pab no
lub zeem muag los zoo tibyam li Souphanouvong lub; koj twb hais li
thiab ne puas yog? Yog lawv muaj vision tiag mas tsis zoo li niaj hnub
no.  Lawv phua rhe nrubnrab mas thiaj yog. Tej laus yeej hais tias,
"Nkawj txawm Nkawj, Daiv txawm Daiv." Nkawj yeej us tsis tau Daiv
tiag.
I still disagree strongly with you that pab neeg no muaj goal. Yog
muaj npaum koj hais mas kuv tseem yuav tuaj yeem mus thov mus pe lawv
cia kuv mus ua pab no ib tug tub qhe.
Charlie

Nyob zoo ib tsoom npojyaig, kwvluag:
Pos lub zeem muag hab tej lug nwg tau ntaus nqe sau nuav mas kuv xaav
tas yog Pos tsi txheeb MC es Pos xaav nrhav kev ua rua MC txuj
kaasmoos nyuaj hab ntxhuv ntxiv mas tsi ua caag. Tawm sis yog nwg xaav
paab cuam kuas MC txuj kaasmoos fuam vaam mas tsi tau tsim nyog has
tej lug ntawd. Kuv xaav tas txawm leej twg los pawg twg yuav ua dlaab
tsi los peb tsi txhob rawm moog ntaus nqe li ub le nua kuas luas tau
kev ti. Yog tas luas tau ua tej yaam khuam yug kev tseeb tseeb lawd es
yug muaj povthawj khov kho lawd mas yuav tsum tau ua zoo nrug paab
ntawd sis has kuas muaj chaw rau. Yog tas tsuas yog nov lug paaj lug
cua xwb mas tsi tsim nyog muab lug ntaus nqe le sau nuav. Has le sau
nuav ces txhais tau has yug los yeej muaj pluaj sab lim ham le ntawd
ntaag.
Kuv zeem tseeb tas kev dlha kaammoos yeej muaj tomtxwv tiv thaiv ntau
yaam txhaj le yuav ruaj hab khov. Tawm sis yog coj limham dlhau ces
yug tug ntawm yug xub ndlag haj yuav thau yug ua ntej. Suav dlawg yeej
zaam tsi dlhau kev ncaaj nceeg.
Yog tas Pos tsi txheeb MC hab tsi muaj feem cuam dlha Kaammoos ib yaam
le peb cov nuav mas kuj los yuav tsi saav tsaam leej twg los pawg twg
dlaab tsi ntau.
Hmong NPlog, kuv los kuj second koj cov lug sau toj nuav hab.
Sis ntsib dlua,
Moobsib

hmoob nplog ruam, yog koj xav paub cia kuv mam li qhia rau koj kiag
los mas.
yog koj xav paub tias yog pab twg cia kuv mam li qhia rua koj kiag.
lawv ces yog cov nyuag Hmong uas khav khav tias "intellicktual"
pro-communist no los mas.
lawv pab no ntag pab uas pheej mus foob hmoob rau meskas tias hmoob
pheej mus tuag nplog liab, thiab liam tias hmoob yog terrorists na.
amen

Moobsib,
Thank you for your comment on the issue. I greatly appreciate it.  It
is good to have some one like you who oftenly observes our thoughts
and be a critic for us.
Tej yam kuv tau hais no yuav ua rau koj xav hais tias kuv yog ib tug
neeg uas lus puv ncauj xwb ces lam tau lam hais; tsuav yog lub siab
nyaj tseg xwb ces txawm siv hais tias yog qhov tseeb yam niag tsis
muaj pov thawj tim khawv los txhawb tej lus kuv tau hais.  Ua neeg
nyob yuav tsis lam muaj leej twg es cia li pheej nyaj zias hais tias
ntshe tus ub tus no yuav tua yus li ub li no.  Yeej muaj chaw nyaj
lawm yus thiaj tau nyaj.  Yog koj hais tias kuv lam nyaj tej ntawd xwb
no, kuv caw koj mus nug Neohmong saib yog leej twg mus txw cov Hmoob
pem Samneu (Huaphanh) sawv tawm tsam Nplog liab.  Kuv xav, koj yuav
paub zoo tias Neohmong yog leej twg.  Nws paub tej xwm txheej no zoo.
I hope I don't offend you.
Muas Pos
===========================================================================

Nyob Pos Muas:
Tsi muaj teeb meem dlaab tsi hlo le. Kuv cov lug los yeej yog npaaj
kuas koj muaj reaction ntaag. To taub koj cov lug zoo lawm. Tu sab tas
kuv tsi paub Neohmong tas nwg yog leej twg. Qee zag kuv tseem ua xyem
xyaav tas nwg yog ib tug Hmoob LPDR official. hehehehehehe... Yog tas
nwg tsi yog mas kuj los zoo. Vim tas kuv tsi dlha kaammoos sab ntuj
nrau ces txhaj tsi nov tej xuv tseeb ntawm tej xwmtxheej tau tshwm sim
nyob Sam Neoau. Yeej tau nov lug paaj lug cua tas muaj neeg lam rua
Lanxang Democracy. Tawm sis kuv tsi ntseeg vim kuv xaav tas tej tug
neeg thoob tsib zoo le txiv dlaab MC yuav tsi laam tau laam ua tej num
zoo le ntawd.
Teev Lis puab qhabnab los kuv kuj pum tas puab yog ib cov neeg meej
pem kawg lawm mas ntshai puab yuav tsi laam tau laam frame lwm paab
lwm pawg kuas luas tau txais kev ti, kwv twg. Yog puab tseem ua tej
yaam le ntawd mas pum tas puab tsuas nrhav kev ti rua puab txuj haukev
xwb.
Txawm le ntawd los xij, kuv yeej xaav tau tas vim peb Moob yeej coj ti
hab ndlav heev mas tej zag yuav muaj leej puav los pawg puav ua tau le
has. Txawm leej twg los pawg twg yuav frame yug le caag los xij, yog
yug tsi tau ua ces declare dlawb paug rua lub ntlaj teb paub tas yug
tsi coj le ntawd xwb. As time goes by you will earn your respect and
integrity which will make you even stronger.
Txawm ho has tau nchaav hab sab sau mej leej twg lawm los ho zaam lub
txim.
Sis ntsib dlua,
Moobsib