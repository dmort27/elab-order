Nkauj Nyiaj thiab cov kwv luag,
Hnov xov hais tias cov kwvtij Hmoob Nplog khiav los nyob rau tim
Bangkok yuav khiav mus nyob rau puag pem ciam teb Thaib, Nplog thiab
Phaj Mab no es ua li nej leej twg puas paub zoo txog qhov no thiab ho
piav qhia pub rau peb paub thiab.  Raws kuv hnov mas lawv txhua tus
twb sau nras tag thiab twb them nyiaj nqi tsheb tag lawm.  Hnub
Tuesday tom ntej no ces yog hnub lawv sawv kev mus lawm ntag.  Qhov
mus ntawd kuj tsis tau paub zoo hais tias yog leej twg kom lawm mus
thiab yog mus nyob rau qhov twg kiag?  Nej leej twg paub txog ho tham
qhia pub peb paub thiab?
-Cha.

***@yahoo.com (ChaV) wrote in message
Chav and all,
Thaum kuv tseem me, kuv tij laug coj peb khiav nram muangmoke los rau
Paksane. Peb khiav los pw hav zoov, maub hav tauj, hla "tiaj suab
puam", taug hav nras, ncig roob havzoov (mus mus ib hnub rov los txog
qhov qub, tseem raug hem hais tias nyablaj raws qab tuaj lawm),
hla/kwm dej tob heev(my cousin carried me on his back-tabsi nws raug
nyablaj tua tuag lawm)los mus lawm tau pes tsawg hnub.
Kuv tijlaug Tshuas Pov and Nyiaj Tsa Lauj yog ob tug coj pab hmoob no
khiav los mus thaum lub 10-12 hli, 1971. Tom qab no kuv mam hnov tej
laus tham hais tias lub sijhawm peb khiav ntawd mas Hmoob tuag coob
heev. Muaj ib txhia hais tias yog raug dab, tabsi, kuv xav mas tejzaum
yog hmoob tojsiab khiav los nyob rau chaw qis, lawv lam haus tej dej
tsis huv, zaub mov los tsis muaj, the weather los tsis "thwj". Thaum
muaj mob lawm tsis muaj tshuaj kho, ces kawg tuag xwb.
Hmoob txoj kev khiav tsiv teb tsaws chaw yog ib txoj kev ntxhov siab,
kev txom nyem vim Hmoob nyob tsis muaj chaw.
Chav, qhov koj nug hais tias leejtwg kom cov hmoob ntawd mus ces tsis
muaj neeg kom, tabsi vim yog lawv txiav txim siab lawv tus kheej lawm
xwb. Raws li kuv hnov mas, lawv yog cov tsis kam rov qab mus rau nplog
teb, vim lawv ntshai tsam nraug tsoom fwv nplog rau txim rau lawv.
Lawv yuav tuaj America teb los, luag tsis qhib kev rau lawv. Nyob rau
Thaib teb los, tsoom fwv Thaib tsis muab ntaub ntawv rau lawv ua
pejxeem thaib, ces lawv thiaj xav hais tias tsuas muaj tib txoj kev
ntawd rau lawv taug lawm xwb.
Yog nej muaj cov txheeb ze nyob rau group no, nej yuav tau nrog lawv
tham kom zoo. Yog lawv txiav txim siab mus lawm, thaum muaj teebmeem,
txhob sib liam hais tias yog tus ub tus no kom lawv mus no nawb. Yog
zoo siab mus lawm, txawm phem thiab zoo los, yuav tau mloog yus tus
thawj coj lus,tsis txhob sib ntxeev siab. Lub sijhawm no, lawv twb
tsis tau mus, yog nej yuav cheem los yeej cheem tau, tabsi yog nej
cheem, nej ho yuav mus pab nrhiav txoj kev twg rau lawv taug? Yog nej
tsis nrhiav kev pab, txhob tos thaum muaj teebmeem tshwm sim lawm no
ces, sawv daws mam sib tshum zom zaws hais tias tim tus ub tus no.
Nej yeej paub hais tias thaum lub week 10 hli 12, 2004, tsoom fwv
Thaib yuav npaj muab lawv xa rov qab rau hnub tim 18 lub 10 hli, 2004.
Muaj neeg thov kom UNHCR and US DOS pab cheem txhob muab hmoob xa li
ntawd. Tsoom Fwv Thaib twb txiav txim siab tsis xa raws li tau hais
tawm.
Tsis tas li ntawd, nej yeej paub hais tias txoj kev yuav tuaj America
teb no tsis muaj rau txhua tus lawm. Ua li, nej  cov nyob America teb
no ho nrhiav tau lub tswv yim li cas mus pab lawv. Lawv tsis yog tsis
tos nej nawb. Cov thawj coj hmoob tid los yeej hais tuaj saib nej yuav
mus pab nej cov txheeb ze li cas.
Luag siv luag nyiaj txiag, dagzog, thiab lub tswv yim nrhiav kev tas
zog. Luag twb hais tias, yog nej muaj tus mus pab hais America txais
tos lawv tuaj ces, kom mus hais. Luag los yeej nrog Tsoom Fwv Thaib
tham tas lawm, tsis muaj chaw rau lawv nyob. Lawv ho tsis kam rov qab
mus nplog teb lawm thiab. Thaum cov thawj coj hmoob tid kawg tswv yim
thiab nej tsis muaj neeg pab lawm ces, kawg luag nrhiav dua lwm txoj
kev pab lawm xwb.
Yog nej tsis pab nej cov neeg tam sim no, kuv tsis xav hnov nej
leejtwg complain los yog iab liam hais tias tus thawj coj ub thawj coj
no nim xav xav ua nom, ntshaw ntshaw ua tus coj, xav muab hmoob muag
noj muag haus es thiaj coj hmoob mus rau ub rau no. Yog nej hlub
hmoob, nej twb nrhiav kev pab lawm. YOg nej los twb tsis muaj peev xwm
pab tau lawv, txhob lam tau lam cem lam tau lam foob hais tias luag
noj hmoob nyiaj li ub li no nawb.
Kuv ntseeg hais tias txhua tus hmoob tuaj txog Thaib teb, yeej muaj
cov txheeb ze nyob America teb. Yog nej hlub lawv tiag, nej yeej
nrhiav kev pab lawm, tsis tas yuav tos txog niaj hnub no.
Thov kom peb hmoob tseg txoj kev sib foob. Yog muaj tus hlub hmoob,
thiab nrhiav kev cawm lub sijhawm yuav tuag lawm, yuav tau ris luag
txiaj ntsim thiab. Yog tsis muaj cov kwvtij hmoob Nyob tim Thaib Teb
txais tos 900 leej hmoob ntawd ces, xyov nej tseem yuav tau xa pes
tsawg txhiab dollas mus rau lawv them hotels nkaum txog tav no.
Nco ntsoov hais tias yog yus tsis pab yus tus kheej ces, tsis muaj
neeg pab tau yus lawm nawb. Tsoom Fwv Thaib pab lub sijhawm thiab tso
cai rau lawv nyob temporary rau daim av Thaib. Cov Thawj coj hmoob tid
nrhiav kev pab tuaj txog America teb, mus thov tsoom fwv Thaib tas zog
kom tso cai rau lawv nyob Thaib teb, tabsi, ua li cov kwvtij hmoob
ntawd ne, xav kom peb pab lawv li cas thiab? Yog txoj kev tuaj America
teb tsis qhib lawm, lawv puas kam taug lwm txoj thiab? Ua li Peb Hmoob
America ne, ho pab tau lawv li cas lawm?
Yog hais tias nej tsis muaj lub tswv yim mus pab lawv, ces txhob lam
tau lam thuam los spread rumors around kom luag cov hlub hlub hmoob
thiaj tsis qaug zog pab nej cov txheeb ze nawb. Txawm luag yuav pab
npaum li cas los, yog nej tsis pab nej tus kheej ces tsis muaj neeg
pab tau.
NkaujNyiag

Zaum no niam Npoos ua haib thiab tawv kawg kiag lawm nawb....
Kuv saib yug tsob Moob tsuas ntsog yug pheej ntseeg lug cua hab lug
haub ntxag ces yuav tau ca paab puav tiv txuj kev txomnyem, kev
caijtsuj sub txhaj tau qauv rua suav dlawg kawm mas.
Zab nev... Zab tub yog peb tug Fuabtais Hmoob nev... ua caag yawg ho
tsi ceev cuag kauv moog tso hab paab cov Hmoob ntawd maj?
ms

nkaujnyiag,
koj hais tias thaib tsis xa cov hmoob tim thaib rov mus rau tim nplog
lwm no es puas yog thaib kam cia lawv nyob lawm los tsuas yog muag
postpone xwb?
Qhov neeg khiav mus rau pem av xab xeeb kaum tsis yog nyuam qhuav muaj
xwb, hmoob yeej khiav mus ntev ntau los lawm. Qhov yuav mus nyob rau
pev yog lawv txoj kev npau suav yog li nej txhob txwv lawv txoj kev
npau suav, nws tsis yog cov hmoob tim thaib thiaj li yuav khiav mus
nyob rau pev xwb, nws tseem muaj cov nyob USA khiav rov qab mus nyob
rau pev tib si lawm. nej tsis txhob txiav lawv txoj kev npau suav, tej
zaum tsam lawv ho mus es ho tau zoo lawm ne. Zoo ib yam nkaus thaum
peb khiav nplog teb tuaj rau teb chaw no thiab ntag, muab siav ciaj
pauv siav tuag maub dub hla roob hla hav tuaj, neeg tuag pawg lug los
yeej tsis rov qab hlo li, qe muag nti tuaj lawm xwb txog thaum kawg
cov tuaj txog kuj tau zoo lawm thiab ne puas yog ma. Hmoob yeej ib
txwm zoo li no peb thiaj li khiav puag suav teb los txog rau meska teb
no. tsis pom tsis paub tias sab roob nrauv yuav muaj dej los tsis muaj
los yeej qe muag ntis mus li lawm xwb. tej co muaj hmo, kuj mus rau
qhov zoo, cov tsis muaj hmoo ces mus mus tuag tag. cov ruam ces qi
muag tuaj mus lawm, cov ntse ntsai tuag ua siab nyob, txog thaum kawg
cov ruam kuj tau zoo lawm thiab. qhov no peb yuav tsum txhob txwv lawv
txoj kev npau suav, cia lawv mus ua raws li lawv lub siab nyiam.
amen

Yawm Paaj, Nwg muaj nwg tug ris lub nraa ntawd lawm. Tsi taag yuav
nyub sab ua luaj le. Nub twg Fajkhaum qw nrov nrov ces koj paab
sponsor miv ntswv quaj lug xwb ces yuav le ntawd xwb mas.
Fajkhaum

Anti,
The RTG tsuas yog postponed xwb. Hnub no, lawv hais tuaj hais tias,
txawm li cas los tsoom fwv Thaib yuav xa cov hmoob ntawd rov qab, vim
tsis muaj chaw rau cov hmoob no nyob lawm. Qhov tseeb tiag, yog the
SEAN yuav muaj kev sibtham nyob rau Vientiane thaum lub 11 hli ntuj
no, yog lawv cia li xa cov hmoob ntawd rov qab li thaum lub 10-18-2004
lawv hais ces, ntshai tsam muaj teebmeem. Yog thaum muaj teebmeem
lawm, Hmoob yuav hais licas rau lawv los tau. Yog li, ua ntej luag
yuav xa hmoob rov qab, luag yuav xyuas kom muaj safety tso. Tamsim no,
tub rog yeej zov cov ciam teb thoob plaws tsis pub neeg nkag mus rau
lub tebchaws nplog until the meeting is over. Txawm luag yuav xa cov
hmoob ntawd rov qab los yuav yog lub rooj sablaj ntawd tiav tso nawb,
kuv xav na.
Raws li lawv hu tim Thaib teb tuaj rau kuv, lawv yeej mus nrog tus Lay
Kham ntawm General Chavalit sib tham tag lawm. Luag tsis kam cov hmoob
ntawd nyob rau Thaib teb. Peb twb nrog US DOS tham tag, luag tsis muaj
kev qhib txais tos Hmoob tuaj teb chaws no. Cov tim THaib teb twb mus
nrog Tsoom Fwv thaib tham tag, luag hais tias Hmoob nplog, yuav tau
rov qab mus nyob nplog teb. Saib nej sawv daws ho muaj tswv yim li cas
no ces mus pab lawv vim nej tseem muaj sijhawm. Tsis yog hais tias
thaum yus muaj sijhawm, tsis muaj neeg hais dabtsi txog kev pab. Thaum
luag yuav xa tiag no ces, sib liam zom zaws hais tias tim tus ub tus
no.
Leejtwg hais tias peb txwv tsis pub lawv mus no ma? Peb tsis yog
leejtwg tus thawj coj, tsis muaj cai txwv leejtwg, tabsi peb tsuas
hais tias yog thaum txiav txim siab mus lawm, txawm zoo thiab phem los
tsis txhob sib liam rau tus ub tus no no xwb. Txawm lawv mus es zoo
lawm los, peb zoo siab, hos ho mus es phem los, kawg peb hlub hlub
lawv xwb, pab tsis tau. Hmoob nyob qhov twg, peb yuav mus xyuas kom
tau hmoob qhov ntawd.
Muaj npau suav li cas los, kavtsij pursue mus, tabsi yuav tau ua zoo
xyuas hais tias, yam yus ua ntawd puas tsim nyog, puas zoo rau yus,
puas txhaum txoj cai, puas kam take risk and sacrafice. Yog "YES" no
ces, txawm mus es phem thiab zoo los, yuav tsum tawv kom txaus ntag
mas, tsis muaj neeg cheem li. Tabsi, yog hais tau, ua muaj teebmeem,
yus ho rov los sib tog yus hais tias nim tim tus hmoob ub hmoob no,
los yog yus rov los sib foob yus no ces, please be careful and make a
wise decision before moving forward. Txog thaum kawg, yus thiaj tsis
chim chim thiab cem cem hais tias yog tim luag no xwb.
Peb tsis yuam, tsis txwv, tabsi pab qhia kom sawv daws paub hais tias
yuav npaj li cas rau lub neej yav tom ntej xwb.
NkaujNyiag

Lub weekend tag los no kuv niag npawg tus tub hu xov tooj tim Bangkok
tuaj quaj quaj vwm loj vwm leg kom kuv ua txiv ntxawm cia li xa nyiaj
mus pab rau vim txom nyem dhau hwv lawm es nws yuav rov mus tsev. Nws
quaj quaj hais tias vim muaj tus haub ntxia dag nws thiaj li tau muab
nws lub cuab tam ncuav pov tseg coj niam txiv tub nyuag los nyob ua
puav dai taw rau Thaibteb. Nws tseem hais tias qhov nws ntshai tshaj
mas cov Hmoob khiav nplog teb los rau Thaibteb mas tuag tsis muaj av
log li, muaj coob tus Hmoob tuag ces Thaib cia li muab thauj mus pov
tseg yam dev npua lawm xwb mas nws yuav rov qab coj pojniam tub se mus
tim Laos es tuag los thiaj muaj av log ua ntxa no. Kuv tau teb rau nws
tias kuv mam li xa nyiaj mus ua ntej rau tim Laos es kom nws kav tsij
khiav rov mus yog thaum nws mus txog ces kuv cov nyiaj nyaj los yuav
txog thiab yog los txog no ces ho muab muas lub puav luaj kaub tais
dia thiab daim puav pam vov. Nws mas quaj cem quaj cem niag dlov tawm
pobzeb tiag. Tseem tshuav niag muam niag tub tseem mus nrog nyaj thiab
liab sib txeeb chaw nkaum pem K-Me lawm tsis hnov xov tau ob-peb lub
week no xyov ua li cas lawm thiab. Kuv cov nyuag nephews no puav leej
yog lawv tsev Hmoob Vaj xwb es thiaj li mag lawv tus dlov tawm rock
muab ntxias los teem txim rau tim Thailand ntag.

Ab Nkaujnyiag es, kuv twb tsis tau tau liam ib tug twg ne.  Kuv tseem
nug seb puas muaj leej twg paub zoo txog qhov lawv yuav khiav mus no
xwb nav.  Hais txog txoj kev txom nyem, kuv xav hais tias kuv txoj kev
txom nyem yam tag los tseem yuav tshaj koj 10 tawm npaug aus kuv xav
os.  Tab sis tsis xav muab coj los piav lawm vim piav thaum twg ces
yuav tau siav phuam xwb.  Vim yog peb ib co li koj thiab kuv twb pom
txoj kev txom nyem no dhau los lawm es thiaj tsis xav kom peb tej
kwvtij Hmoob txom nyem ntxim lawm ntag es thiaj pheej nug xwb.  Koj
yeej hais yog lawm.  Ua koj tsaug nawb.
-Cha.

Hmoob Nplog Bangkok & Hmoob thaib Thamkraboth Teem meem no kuv xav
yuav tsis yog tsev hmoob vaj lawm YOG VIM LAWV LUB KOOM HAUM NTAWM Dr.
Pob zeb lawv lawm, Vim lawv tsis yog pab hmoob tiag tiag lawv tseem
noj nyiaj Vim kuv muaj cov kwv tij nyob rau CA,SC,FN,MN Thiab ntau
cheeb tsam tau yuav CHECK nyiaj xa rau Dr. pobzeb lawv lub koom haum
lawm yog li no cov poob nyiaj ho tsis tau tuaj rau USA muaj ib pab ho
tsis poob nyiaj ho tuaj tag lawm koj ho xav li cas... Qhov tseeb kuv
yuav muab lawv cov NO._ CHECk tso tawm rau hmoob tau saib tias teeb
meem no yog vim li cas tiag..Thov sawvdaws saib kom zoo txuas mus saib
Dr. pob zeb yuav muab hmoob cov nyiaj mus noj, xaus li cas,,Raws kuv
Dr.Tom xav yog hmoob tau poob nyiaj lawm hmoob tsis tau tuajyuav tsis
tag yooj yim kiag, Hmoob siab yeej zoo yog tau raws li hmoob siab xav
tab $10,000.00 los hmoob yeej kam them quj qees li, Thov Qhia
Dr.pobzeb koj paub kuv Dr.TOM yuav tsum pab hmoob tej yam zoo li lawm,
Kuv xav koj yeej paub zoo tias kev noj nyiaj nyobUSA yeej tsis yooj
yim kiag mog. Dr.POBZEB thov koj ua koj cov hauj lwm kom tiav sai, Yog
ua tsis tau thov thim hmoob nyiaj rau hmoob Vim kuv Dr.TOM txhawj xeeb
txog koj lub koom haum kawg mog.

Huab tais Zab twb yog peb tus Huabtais thoob ntuj ces nej cia li tsab
tes thiab kom nws mus daws Hmoob xwb mas. Ua cas tseem cav ncauj mus
mus los los xwb naj?.....
ms

Moob txuj kev nyuas kev ua neej npau suav cuav ces nyav ntxim xwb
mas... Yuav tau ca kuas ib txha raug luas tsim le ntawd es suav dlawg
txhaj zeem. Qha qhov zoo mas Moob yeej ib txwm tsi ntseeg...
ms

Dr. Tom,
Yog muaj tseeb li koj hais tiag mas wb kav tsij npaj saib muab Dr.
Pobzeb thiab Txiaj Ntxawg Yaj nkawv cov kev noj nyiaj ntawm Hmoob sau
ua movie xwb tiag.  Seb koj muab tau xov tseeb li cas ces hais qhia
kuv es wb mam li sib pab sau nkawv cov stories es mam coj mus ua movie
nthuav tawm rau Hmoob pom kom sai li sai tau xwb las.  Kuv xav wb
lioeng nam no yuav tsum muab tis npe tias "Dovtaws tau Pobzeb Qig
Taub: Dov Pobzeb tau Txiaj Ntxawg Khaub Laub."  Koj puas nyiam thiab?
Dr. Jerry

pang duang yang stupid,
hmoob koj kev ua neej npau suav twb ua rau hmoob tuaj txog meska lawm
es koj tseem yuav cem hmoob ua ab tsi thiab. cov hmoob tsis muaj kev
npau suav ces ziag no nyob tib co txom nyem tim nplog xwb los mas.
Hmoob ces zoo li cov Jewish uas nyias muaj nyias kev npau suav es
thaij li khiav mus thoob qab ntuj, tab sis txog thaum kawg, lawv kuj
muaj teb muaj chaw, rov khiav los nyob ua ke sib hlub lawm thiab. Nej
yuav tsum to taub tias cov jewish nyob rau russian, germany, european
and american  twb khiav coob tshaj 1 millions tus los nyob rau Israel
lawm. txog thaum kawg, hmoob yeej yuav tsum zoo ib yam li lawv xwb.
amen

Qhia hmoob paub kuv tab tom nrhiav hmoob usa cov tw check kuv mam muab
qhia hmoob paub... teeb meem Dr. zebpob & txiaj ntxawg noj nyiaj yeej
muaj tseeb, kev noj nyiaj yog ua tau li hmoob nyiam hmoob yeej tsis
hais kiag li, tab sis zaum neb noj, ua tsis tau li hmoob qhov xav tau
& li neb tau khav rau hmoob lawm, Qhov kuv yuav tau hais qhia hmoob
paub zaum no.....Dr.Jerry thov ua koj tsaug, kuv saib koj tseem hlub
hmoob thiab...

phooj ywg koj puas yog hmoob,Qhia koj paub peb ua neeg nyob yeej muaj
cov ruam & ntse mog...txawm koj yuav hais li cas los thov txhob ua li
Dr. pobzeb & txiaj ntxawg nkawv los dag hmoob nyiaj noj ho ua tsis tau
li qhov hmoob xav tau,.............

Kuv xav tias koj yuav tsis yog hmoob yug, koj niam yog hmoob,Tab sis
koj txiv yog aub xwb koj thiaj hais li ko rau hmoob...Hmoob yuam kev
los vim Dr.Zebpob xwb, Vim nws dag hmoob nyiaj noj, Hmoob thiaj khiav
tuaj rau thaibteb, Txog thaibteb kuj raug txiaj ntxawg, Ho kom peb
hmoob USA xa $2,000.00 rau tx/ntx HMOOB HLUB HMOOB YUAV TSUM TXHOB UA
LI NEJ KO..