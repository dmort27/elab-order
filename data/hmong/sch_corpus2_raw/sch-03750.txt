Hnov hais tias Col Lis Lauj tau tso ntiaj teb tseg lawm no puas muaj
tseeb?  Raws li hais mas lawv twb muab coj los ua kev cai nyob rau WI
no nej leej twg puas tau mus koom yawg lub ntees?  Pab tu siab uas peb
tsoom thawjcoj tau tso peb tseg ib tug zuj zus lawm.  Pab nrog nws
tsev neeg tu siab.
Faj

Yawg thaum koj hais twb mus nrog Phanyas lawv nyob lawm los maj.  Nws
lub ntees nyob Wausau, WI ho nws lub tsev nyob NC nawb
Hmoob ruam yaj sab

Fajkhaum....aw,
Sub koj muaj kas mias ntau heev es tsis hnov xov tooj cua tshaj tawm
los?
Twb tuag tau muaj ib hlis lawm tsis sub.........nws tuag nyob NC tiam
sis zoo li lawv coj mus pam nyob WI no.......raws li thaum ub yawg
nyob Nplog teb los rau Thaib teb mas yawg coj peb cov Catholic tsis
paub tias thaum tuag no lawv puas yog ua kev cai Catholic rau
yawg.....hnub yawg tuag kiag twb muaj cov txheeb ze hu rau kuv los
mas......tuag lawm tiag-g os......tsis yog npau suav nawb.

Cov kwvtij,
Peb ua neej nyob ces muaj yug lawm yuav muaj tuag.  Vajtswv txoj lus
yeej qhia tseg lawm tias peb txhua tus tibneeg los ua neeg nyob rau
lub ntiajteb no ces yog los nyob ib vuag dua xwb.  Yog li cov laus li
Col. Lis Lauj no lawm ces yeej kawg yuav tsum tau mus xwb thiaj tag.
Cov laus txhawm lawm tag lawm los tseem tshuav cov hluas coob tus yuav
los ua sawvdaws li thawjcoj mus lawm yav tom ntej.  Yog li kom peb
Hmoob sawvdaws yuav tsum muaj kev mojthem zoo ruaj khov peb thiaj ua
neej nrog luag lwm tsav neeg muaj nuj nqis.
Tijlaug Phwvnyawm, nej tsis txob poob siab tias tsam cov laus tuag tag
lawm yuav tsis muaj tus Hmoob twg los coj tau Hmoob mus ntxiv lawm.
Peb yeej tseem yuav muaj tus los tsa tau peb Hmoob kom muaj tebchaws
xwb xwb thiaj tag.  Nej txawm yuav ntseeg thiab tsis ntseeg los tsis
ua cas, tab sis kuv xav kom nej muab tus Saub nyob Australia cov lus
nco cia rau nruab siab mus lawm yav tom ntej seb puas yuav tshwm sim
li yawg hais.  Yawg hais tias xyoo 2008 no tag nej yuav pom Hmoob ua
tau ib yam tshwm sim rau sawvdaws pom, nws yog yam  Hmoob txojkev npau
suav los txog Hmoob lawm no laiv.

Phoojywg Faj,
Yeej muaj tseeb nawb. Kuv los kuj tau mus koom nws lub ntees thiab.
Yawg lub ntees, ua raws kev cai Hmoob Catholic. Neeg yeej tuaj koom
yawg lub ntees coob kawg thiab. Yawg cov qub tub roob, cov khub laj
khub kam tuaj koom coob kawg. Lub tsev txias muaj ntsis me thiab mas
yeej yog ntsawm nkaus. Kuv kuj xam xam seb puas pom cov phoojywg SCH
xws li Yingb, Xejthim, Kuamemiab, Suabnoog thiab vaajmoob, tabsis tsis
pom li. Tej zaum pom los kuv tsis paub lawv xwb.
Muaj ib co qub thawj tub rog tug los hais lus. Lawv tseem hais lus
cais heev. Ib tug thawj txawm hais kom cov Hmoob Xeev Huam Phasn sawv
los honor Col. Lee Lo. Ua rau peb cov niag Hmoob Xeev Khuam no tsis
paub ua li cas tas nrho. Ces peb lam sawv nrog lawv thiab. Qhov no
qhia tau hais tias, tom qab 30 tawm xyoo no los Hmoob tseem sib cais
heev.
Li cas los xij, Col. Lee Lor coj dav heev. Muaj ib zaug, nws twb coj
yuav luag tau peb mus nrog nws nyob pem ciam teb (av xab xeeb kaum).
Tabsis ntshe yog lwm phav Kasmias muab cheem lawm. Leej twg paub txog
tej no zoo no ho piav ntxiv rau peb mloog seb.
HL

Koj tus saub ntawd lub npe hu li cas na? Kuv mloog koj cov lus xwb twb
zoo siab lawm, tabsis, Saub Kuam Tooj Lis hais tias yeej yuav muaj
raws li koj tus saub tim Australia hais thiab tiam sis Hmoob thiab
Nplog tseem yuav sib tua dua mus kom txog rau 2015 mas tsov rog hauv
lub teb chaws Laos thiaj tus thiab Hmoob thiaj tau kav mus 700 xyoo
lawm yav tom ntej no.  Nej cov tub txawj ntxhais ntse nyob rau WI kav
tsij mus kom nws piav es muab sau ua ib phau ntawv cia rau Hmoob tau
saib lawm yav tom ntej thiab meb.  Kuv mloog nws daim cassette hais
thaum 1985 los rau hauv Vibnais zoo li yeej ntob phiaj los lawm 90%
muaj ib qho twb hais tias yog xyoo 2000 Pov Hwj Yej tsuj tsis tau av
peb ceg xab xeeb kaum ces lub teb chaws yeej yuav muab nyuaj thiab mam
los txog rau nqe lus uas koj thiab kuv tau hais los saum toj no
(2008-2015).
Leej twg tsis ntseeg los rov qab mus qhib Kuam Tooj Lis daim cassette
mloog dua nawb.
tlk

HL es, kuv tub pum koj ua caag koj ho tsi pum kuv maj, cov kwvtij moob
lis hab moob muas moog ntawg mad city moog saib col. lee lor coob
kawg,thaum kws col. lis teeb has kuv yawg pov cov lug tsua col. lis
lauj, kuv tub ntsug col. lis teeb ua ke nib, kuv nyob tuab nub vaag
saum xwb ces kuv tsov lug mad city lawg vim muaj haujlwm ntaux, cov
kwstig moob xaagnuam coob dlua cov xiengkhuag
vmged

Hmong-Lao,
Nrog lawm tsev neeg tu siab heev.. Kuv busy heev es thiaj li tsis tau
mus xwb.  Kuv ntseeg tias yog kuv mus los koj yeej tsis paub kuv li
os...
Hehe....Hmong-Lao koj yeej ib txwm tsis nrog kuv hias dabtsi lossis
sib tham ua kev li ua cas es koj tseem ho xamxam kuv thiaj naj?  Txawm
kuv tuaj thiab tuav nkaus koj tes los ntshe koj yuav tsis paub kuv li
thiab os.
suabnoog

Phooj Suabnoog,
Kuv los yeej nrog lawv tsev xyom cuab tu siab thiab khuv xim nws kawg.
Qhov tseeb tiag, Col. Lee Lor yeej tseem tsis tau laus npaum li cas.
Nws nyuam qhuav yog 66 xyoo xwb (per his biography). Yob tsis txhob
muaj mob muaj nkeeg, tsis txhob muaj kev nyuaj siab ntxov plawv mas
nws yeej tseem khov kho.
Tej zaum koj nov qab lawm xwb. Kuv twb tau sau ntawv sib txuas lus
nrog koj zaum puav lawm. Tabsis wb tsis tau sib cav pem kom tsim nyog
es koj thiaj tsis nco lawm xwb. Tos kuv ho tuav nej ob peb tug no npe
los vim nej yog cov nyob ze zog xwb. Tshuav tus puav uas nyob ze uas
kuv teev tsis tau npe los kuv yeej xam xam seb puas pom thiab hos.
Phoojywg vaajmoob,
Yog hais li koj hais, tej zaum koj yeej pom kuv thiab kuv yeej pom koj
tiag, tabsis kuv paub tseeb hais tias koj yeej tsis paub hais tias kuv
yog tus twg. Kuv los yeej tsis paub koj thiab.
HL

Tuamlik..
Yog hais li ko tsam tus ntawd yog kuv ne? Xyoo 2008-2015 ses kuv yog
tus yuav pib nrog nplog ua rog laiv.  Kuv saib tusneeg nej tus saub
hais ntawd yog kuv lawm laud. Ha ha ha...
Faj

Faj es,
Txawm yog koj los haj yam zoo, ho yog tsis yog no los koj yeej yuav
tsum los koom ua ib pab xwb thiaj muaj yeej los mas.  Peb yeej xav tau
cov neeg muaj tswvyim thiab coj ncaj los ua thawj thawj kauj ruam yog
cov los ua lub teeb ci rau cov tom qab pom kev ntag nawb.  Yog cov
txawm muaj zoo tswvyim los yog nws tseem nyob tsis tau tau rau tus
txheeb meem mooj ces nws yog cov ua kauj ruam ob thiab peb.

Nrug tsev xyomcuab tu sab hab hlub tshua txug puab.
Col. Lee Lauj yeej yog ib tus neeg coj zoo kawg..
MS

Col.  Lis Lauj tsis yog tsev Xeem Lis ib tug coj xwb, nws yog Peb
Hmoob ib tug thawj coj tseem ceeb hos, yog nws lub ntees nyob rau CA
mas kuv yeej mus koom lawm thiab,  kuv twb pom cov nom Hmoob Vibnais
mas coj hluas nkauj nce roob nce toj nqis taug xwb los Hmoob twb hwm
lawv kawg kiag, lawv coj dav phee thiab los pos phos tuaj muab peb
laij khiav lawm ces lawv rau siab ntso rau peb cov hluas nkauj xwb los
peb twb saib lawv muaj nqi kawg nkaus.  Txij kuv xeev xwm hauv Vibnais
xwb yeej hnov yawg lub npe nto lug hais tias yawg mus nrhiav Hmoob Teb
rau Hmoob nyob lawm no thiab kuv tsis nco qab pom yawg raws cov hluas
nkauj nce toj nqis taug rau ub rau no li cov nom los sawv hauv
Vibnais,
Vim Lao thiab Thai cog kev phooj ywg ruaj lawm, kuv xav xwb tej zaum
yawg yeej tsis xav tuaj teb chaws no tiam sis teu zaum muaj pressure
los ntawm Thai thiab Lao ua rau yawg nyob tsis tau rau Thailand es
yawg thiaj li tau tuaj rau teb chaws Meskas no lawm xwb.  Yawg txawm
mus tsis txog Hmoob daim hom phiaj los yog ua tsis tiav Hmoob Teb rau
Hmoob nyob los tseem tshuav coob tus yuav ua kom tau,  thov kom yawg
tus ntsuj plig mus nyob kaj siab thiab pov puag peb me nyuam Hmoob kom
peem tsheej yawg qhov hom phiaj thiab tsa tau Hmoob Teb rau Hmoob ua
neej lawm yav tom ntej tsis tag tsis kawg.
tlk

Faj e
Tus huabtais Hmoob uas saub hais cais twb yog kuv los maj.  Koj tsi
paub kuv nkaum tau 40 xyoo no ntshai tsam lawv ua phem rau kuv lov.
Lawv hawm tus yuam kev lawm, tus lawv hawm ntawm yeej yog peb txiv
saum ntuj tso los coj Hmoob tiamsis nws tsi hlub Hmoob thiab muab
Hmoob ua liaj noj xwb.  Peb txiv twb muab tso tseg lawm ntev mas Hmoob
thiaj raug txom nyem.  Peb txiv kom kuv los pab nws tiamsis nws tsi
lees txais yuav kuv.  Kuv thiaj ua ib siab nkaum lawm.  Thaum peb los
rau ntiajteb cais peb yog nqaij tawv lawm, peb txawj tuag, tiamsis yog
Hmoob paub thiab Hmoob txawb nqa peb lub hom phiaj mas peb txiv yuav
ntshuav koob hmoov thiab pab sab ntsujplig kom peb tes haujlwm tiav.
Tsi ua li cais yuav yog ntev lauj mas Hmoob mas rov qab kaj siab.
3 Hmoob yeej ruam tiag, tus niag criminal los tseem pheej txhawb tas
mus li.

Nej cov saub ko ces, nej hais hais Hmoob tuag lawm ntau pab los yeej
tsis muaj quav dabtsi li os. Txhob ciasiab li lawm, ciali mus nrog
pojniam sibzog mus nriav noj nrhiav hauv rau siab ntso xwb mas thiaj
qoos xwb, txhob mloog cov no tsam nej nyob nram qab choj.