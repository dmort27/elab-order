Nres,
Yog li koj hais lawm, koj yeej paub txog tib neeg txoj kev muaj txoj cai kev ua neeg zoo lawm, li uas koj hais hauv qab no.
Xyoo 2002 no qhov luag tsi cev tes vim Hmoob cov ncauj lus tau vuag cov CIA thiab GVP rau hauv ces luag thiaj tsi tuaj pab, vim txhaum txoj cai haiv neeg, lub caij ntawd yog Hmoob tuav rawv Hmoob Chaofa lub npe hais txog kev tsi ncaj ncees ntawm tus tseem fwv nplog liab tau txhub muj tsim txom tua tej pej xeem poj niam me nyuam Hmoob nkaus xwb ces yeej muaj chaw mus luag thiaj muaj cai tuaj xyuas.
Ntawm cov Hmoob nyablaj no mas vim lawv tsi muaj riam phom tiv tua li 2 mus rau 3 lub hlis mas luag li tuaj xyuas, thiab tsi tas li ntawd los tseem muaj cov Hmoob uas ua nom nyablaj ruam ruam khav txiv ua txiv ntxhias nrog nyablaj tuaj ntes tua cov ej xeem Hmoob thiab, Vim Hmoob tseem tshuav cov tsi paub pom txog lub neej haiv coob, es muaj tus ua los thiaj muaj tus lauj thau yog Hmoob lauj thau Hmoob yog feem ntau, vim Hmoob tseem ntshaw ua nom ua luag qhev nyiam nyiaj rau yus tus kheej, ces Hmoob ua zaum twg los sawv tsi taus.
Tab txawm tsi muaj tus hais lub caij Hmoob raug kev txom nyem raug tua los peb muaj cov muab sau nias tseg ua ncauj lus coj mus hais rau UN lawm hnub tom ntej tuaj Hmoob tej kev raug tsim txom yuav tawg paj txi txiv rau Hmoob noj.
Hmoob lub teb chaws New Born country tsi yog nplog lub xwb ib qhov ntawm nyablaj,ib qhov ntawm Suav liab, ib qhov ntawm thaibteb los ua ke ua Hmoob lub nation ov.
Tej koj tso tuaj rau hauv no muaj txiaj ntsim nyob mus ib txhis txog rau Hnub Hmoob muaj teb chaws nyob ua Hmoob tug.
YTK

YTK,
Xav kom koj tus ua tij ho tawm plaws los muab koj lub zeem muag coj
peb Hmoob ib zaug.  Pom tej VDO no mob kuv siab kawg li lawm yog koj
kam ces kuv yuav yog koj ib tus npom ntag.  Koj puas kam???

YTK,
tseem tshuav ib co video thiab . Cia thaum twg muab tso tau rau youtube tso mam
tso ntxiv. Pom Tseem Hwv muab tracteur tuaj laij hmoob tej teb cog qos ntoo
pov tseg rau hmoob ntsis ntsoov yam tsis muaj txoj cai hais ib lo lus li .
Cov Hmoob Nyab laj khiav hla dej, muaj ib co tseem poob dej tuag tag nrho , tshuav
2 tug me nyuam khaus xwb....
Cov duab, lawv hlawv hmoob tej zos muaj thiab. Hlub lawv kawg, tsis pom qab hais zaj twg....
muaj ib qho video me me pom thaum cov hmoob mus nrog cov nom tswv sib  hais txog lawv txoj ke sib sau pem dien Bien PHU ( Muong nhet ?) thiab tiam sis me me xwb, Vim peb hmoob txom txom nyem ces sawv daws nyias taus nyias muab nyias lub xov tooj ntawm tes thau duab xwb ....
Muaj ib co kwv tij hmoob Nyab laj sau ntawv tuaj thov kom pab muab lawv cov histoire coj mus txhais ua lus Anglais (Meskas). Kuv niag npawg twb thov 3 tug neeg tau 2 hli no. Tiam sis zoo li twb tsis tau hauj lwm li...cov tid mam tos tshuav tuag. vim lawv ntawv UN tag lawm.
Lawv tsis paub lus Thaib, tus puav paub lus nyab laj, dua li paub lsu hmoob thiab ntawv hmoob xwb mas nyuaj kawg....
THOV MUAB TXOJ NKAUJ NO RAU PEB IB TSOOM UAS YOG TSHAV HMOOB...
https://www.youtube.com/watch?v=hEoSWWx30Es
Kuv xav tias thaum kuv txom txom nyem ntsia ntsoov lub ntuj, yog muaj ib tug neeg hais ib lo lus los yog cev ib tau tes ntxhuv rau kuv ntxhais tes, rau kvu ua ib pluag dua di noj no ntshai kuv yuav zoo siab npaum twg....
Cov hmoobnyab laj no, muaj 3 tug me nyuam tsis tau muaj 18 xyoo ( 1 tug ntxhais 2 tug tub, 13-15-17 xyoo) tuaj txog Bangkok tsis muaj ntaub ntawv. Thaib ntes tau coj mus kaw nkuaj ICD nyob Bangkok.
Peb cov hmoob tim Fab Kis no twb sib koom pab nyiaj mus tso 3 tug me nyuam no tawm nkuaj los lawm. 1 tug me nyuam yog 50 000 Bath ( raug 1300 euros).
Peb tseem khaws tau tshaj thaib ces tam sim no, kuj muab ua projet ua paj ntaub. yuav ntaub yauv xov nqa msu rau hauv lawv tsev, kom lawv ua paj ntaub. Li no Thaib thiaj ntes tsis tau....ces kuj pab tau lawv me me yauv zaub txuas pluas me me ....Hlub lawv kawg.
Yim puav ces tus txiv mus raug kaw lawm, tshuav cov niam tub xwb
Peb hmoob mas tus twg los xav ua thawj coj , tiam sis thaum amuj li no mas tsis muaj leej twg raus tes ib tug hlo li , xav los mas xav thim ntshav hmoob lawm....
Sib tham dua
https://www.youtube.com/watch?v=hEoSWWx30Es
Nres

deb puag tim nyablaj teb kuv hnov hmoob mag nyablaj tua tabsis tsam no ntsiag tas xyov yog tuag tas los yog nyablaj coj mus kaw tas ces tsis muaj xov xwm tswm rau peb hnov lawm. nyablaj qaumteb ces yuav kawg mus coj nyablaj qabteb thiab kom hmoob/blog rov mus tua hmoob thiab xwb ntag mas. yog muaj tej no ces hmoob yuav txom nyem li thaum i peb khiav ua caubfab nyob hav zoov tau 4 xyoos thiab ntag laud.
nyob USA no ces cov DR li koj hais lawv tsis qis muag  yog lawv tseem tab10 mus nrhiav nyiaj them lawv cov nqe kawm ntawd xwb os. lawv tshuav nqe ntau pua txhiab ces kawm tau DR. tas mas lawv maj2 kawg rov them nuj nqe. ntawm no rau tebchaws nyablaj thiab blog teb tsis yog yuav cev tes pab tau. yog tsav tsheb mus li 4-5 xuaj moos txog no tus retired li kuv yuav nqa kuv rab 12 tua2 mos lwj mus nrog nyablaj ntsuas zog ib zaug dua. kuv yuav siv cov suab O thiab OO xwbmus yog siv hom slug loj mas yuav raug ib tug xwb. vim nyablaj yuav yuam kom blog dhia ib pab ib pab li 10 tawm tus ces tsis siv cov ib kub loj lam siv cov O uas muaj li 9-10 lub suab loj siv nyog lawm.
tabsis deb li deb tsam no yuav mus nyablaj thiab blog teb mas siv dav hlau thiab nqa tsis tau phom ces ntse lam nyob twj ywm nov nuv ntses lawm xwb laub!

Nres,
Tej xwm txheej uas koj hais txog nyablaj tsim txom Hmoob thiab muab Hmoob tej teb qos ntoo laij pov tseg tsi muaj leej twg yuav hais tau ib lo lus li, yog ib qhov cho siab mob tas zog, yog Hmoob txawj xav ces tsim nyog Hmoob yuav los sib sau ua ib sob zaum no.
Txawm li cas los xij Hmoob yuav nyiaj ntxeem kom peem tsheej ua ib haiv neeg zaum no, koj xam cov teb chaws uas Hmoob nyob xws li nyablaj, Thaib, Bplog liab peb lub no tau tsim txom Hmoob nyhav heev, qhov lawv tsim txom Hmoob zaum no yog lawv yuav ua kom Hmoob txawj sib hlub thiab txawj sib pab mus yav tom ntej xwb.
Thaib ntov Hmoob txiv lwm tsib tas lawm ntau pua txhiab tsob txiv, nplog tua Hmoob lom Hmoob tuag ntau caum txhiab leej, nyablaj quab yuam Hmoob tawm ntawm thaj chaw Hmoob ua zej zog nrau laij Hmoob tej liaj teb li koj hais tej li hais los no yog Hmoob txawj hais txoj cai ntiaj teb txoj cai kev ua neeg ces 3 lub teb chaws kuv hais los saum txhaum loj heev rau Hmoob lawm, li cas los lawv yuav tsim txom Hmoob kom Hmoob mus tsheej ib haiv neeg muaj teb chaws lawm mas lawv li tsum.
Zoo kawg uas tseem muaj cov yees tau duab cia, Hnub twg yog lawv muab tso rau hauv YouTube lawm no koj muab thau tuaj pub peb saib thiab, kuv muab saib mas zoo li nej cov Hmoob nyob fab kis tseem hlub cov Hmoob uas raug kev txom nyem tshaj peb cov nyob Memkuj no lawm ntau.
Tib neeg yeej muaj txoj cai kev ua neeg rau daim av no sib txig sib luag, yog leej twg yuam txoj cai kev ua neeg lawm lub teb chaws ntawd yuav raug muab faib nyias nyob nyias kom muaj nrim tsi kom tau ua ib lub teb chaws ua ke lawm.
4 lub teb chaws nyob South East Asia yuav raug faib av ib lub ib  qhov rau Hmoob tom ntej no.Yog cov tsi paub txog mas tham li no mas txaus lawv luag, tab sis nws luag nws muaj ib hnub nws yuav paub qhov tseeb.
YTK

4 lub es yog:
1... blog
2...thaib
3... nyablaj
4... suav lov> los yog lub twg na?
4... ntshe kom phabmab.. lawv ntxub2 hmoob li thiab os.
yog heev txaus ces kom hmoob caubfab declare yav qaum teb muab blog raws kom dhia mus qab teb kom dhau i txoj kev 8 lawm sab nram ub. mam tshaj rau hmoob nyob thoob ntiaj teb los txoos kom txhij ces hmoob muaj tshaj ob peb millions lawm nyaj yuav txaus tiv thaiv daim av li hnub puav lawm. dhau ntawd yuav tu noobb los kav liam cia kom tu noob mus lwm zaus rov los yug thiaj tsis tau los yog hmoob tsis muaj av li peb no lawm mas.
XUM TUAG KOM TU NOOB IB ZAUG YOG XAV KOM ZOO TAUS LAWM TOM NTEJ.

YTK
Sapa (lus hmooob yog Zos Suab Puam) hmoob los nyob ua liaj tau 200 xyoo lawm). Tam sim no, nom tswv xav muab hmoob lub zos, cov av ua liaj no coj lso ib lub zos rau cov neeg muaj nyiaj tuaj nyob ua lag ua luam, ua zej ua zos. Vim teb chaws zoo nkauj, cov tourist nyiam heev. Nom Tswv twb tuaj ntsuas av tej tas lawm.....Tam sim no cov hmoob nyab laj tawg khaiv ua pab ua pawg khiav hav zoov hav tsuag coob kawg....(muaj ntau qhov chaw)
Txhob tos, peb hmoob yeej yuav muaj tsis tau teb chaws. Vim tus txawj tus ntse, tus tau nom tau tswv  ces yeej tsis hlub tus txom nyem tus pluag. Tus twg txawj ntse, tau nom tau tswv ces noj nyiaj xiab twb ywm, kaw qhov ncauj zoo , qi muag cia yus tej pej xeem hmoob pluag txom txom nyem tuag tshaib tuag nqhis, mus ua mab ua suav qhev.
Suav teb, Nyab Laj, cov hmoob ua nom me ntsis ces cia li tsis paub yus cov hmoob li lawm. Tseem yog tus qhia cov nom tswv tsim yus cov hmoob ....
Zaum no nyob nplog teb los zoo ib yam nkaus. tsu hmoob twg tau nom ces tus ntawd nyob tsev zeb tsev tsua , vaj loog xov laj kab hlau daj cuag kub.....nqi muag rau nom tswv muab yus cov niag hmoob ntiab cuag tsiaj rau ub rau no....
Hu ua txoj kev sib pab, sib koom siab ntawm peb hmoob ces yuav tau tu siab ua ntej. Koj khav koj zaj, kuv nkav kuv zaj....koj tshum kuv, kuv tshum koj..;ua kaj niab. tsis hais nyob teb chaws twg. tsu tw los xav nce sam thiaj, tus twg los tus xav yog thawj coj, tau thawj txoj las voos....tiam sis , thaum ahis txog yauv cawm yus cov hmoob ces, lawv ploj tas lawm...( koj pab muab hais ua lus hmoob ) "quand il s'agit de la dépense des siens ils ne sont jamais sur la 1ère ligne du front "
Vim lawv ntshai poob lawv lub titre "nom", lawv xum qi muag....
C'est triste à dire mais la vérité des vérités.
txaus tu siab kawg tiam sis qhov no, yeej yog ib qho tseeb ntawm cov muab kev tshwm sim tseeb.
Fab kis teb txoj xav, éducaton, phylosophie, la vision de la vie txawv Mes Kas.
Peb hais "money" tsawg dua....:):):).
Hu ua kev sib hlub sib pab mas, peb kuj tseem muaj thiab. Sawv daws tsawg tsawg ces yeej yog sib pab kawg lawm.
Zam txim, tham ntau heev
Nres

hmoob ces nyob lubteb chaws blog teb chaws nyablaj teb chaws suav los ntsib teeb meem ib yam nkaus. qhov twg los teeb meem nom tswv tuaj txeeb teb/liaj tsam no tsis tau teb/liaj ua noj ces yoo. tsam no hmoob txom nyem txog qhov most basic need lawm tiag li laud. ua neeg nyob yuav tau muaj av ua qoob loo noj. yog plam yam no thiab ces tsis tshuav ib yam yog neeg li lawm ntag hos. lub ntuj lub teb no xyov yuav muab hmoob rau txim kom txog thaum twg thiab li tiag.
kuv pom koj cem2 hmoob cov nom cov tswv cov loj cov siab. kuv tsis yog ib tug ntawm cov mag koj cem tabsis kuv xav txawv zog. qhov kuv xav txawv mas kuv xav tias lawv los yog neeg yug ib yam koj kuv peb. tsam no los lawv tas tswv8 ib yam nkaus. lawv yuav ntsib qhov twg los tsis yog yam pab tau hmoob kiag li ces lawv ua tawv tws rau ub rau no txog txog sia cia thiab xwb. muab piv li peb cov nyob mekas tim no yog hnov hmoob raug tsim txog tim blog tim nyablaj mas peb xav kom cev tes txog es yus cev ib pluag mov pub rau peb cov hmoob noj yoog siav ib hnub. tabsis deb li deb ncav ncav tsis txog ces kawg zaum twj ywm nov mloog thiab saib xov xwm seb ntau hli los no hmoob ua cas lawm xwb. dhau ntawm zaum nov nyeem thiab mloog seb hmoob ua cas lawm ces kawg pw twj ywm vim xav baum li cas los pab tsis tau.
tsam no zoo li kev tws tas lawm xyov hmoob tej noob neej yuav ua li cas li laud. dhau nov zog ces ntshe yog tias hmoob ces tu noob du lug no xwb laub!
hmoob raug muab w mus thoob ntiaj teb. qhov tshuav hmoob coob ces yog 3 lub teb chaws tim ub: suav nyablaj thiab blog tabsis 3 pab hmoob ntawd los tab tom ntsib teeb meem thiab ntag. txog lub sij hawm hmoob sib sau koom los ua ib haiv neeg lawm mas. yog tsis sib sau los sib koom ua ke ces cia lwm haiv muab hmoob dav ib pab me me zuj zus hmoob kawg tu noob tsis ntev no. yog sib sau koom tau ua ib pab kom loj mas lwm haiv yuav muab yus hmoob dam los ho yuav nres tau ntev me ntsis. TABSIS teeb meem yog sib sau sib koom tsis yog hmoob lub hom phiaj. twb tsis hais hmoob nyob thoob qab ntuj sib koom li os. hmoob california, USA hauv no xwb twb rov hais rov koom tsis tau sib txeeb sib fooj nqa nyiaj millions mus pub rooj plaub rooj ntug siv hos hmoob ces pov rhees rau tom qab. mus hais 4 tiav mas ua lwm yam. tej koomhaum ces cia li koomtsishaum tuaj lawm ib lub koom haum tus vice president los yog tus secretary tsiv tawm lub koom haum mus tsa dua nws ib lub tsam no ces muaj ob lub twg los hais tias nws lub thiaj yog lub yuav pab hmoob kom hmoob pab txhawb nws lub kom loj hlob tuaj ces pab tau hmoob. dag dag dag... dag tseeb tseeb.. cia hmoob pab kom nws loj hlob tuaj mas nws mus ua party tom park kom hmoob mus them nyiaj ntau2 tau nyiaj nws muab ntaws rau nws tus bank account. tshuav nyiaj tsis cover rau nws lub koom tsis haum ces sau ntawv mus rau state,federal thiab non-profit orgskom lawv pab vim nws twb muaj project ntau npaum ub npaum no yog tsis muaj nyiaj cover xwb. cov FUND no lawv los zoo li lawv thiab ntag muaj org thov nyiaj tuaj ces sau check kiag rau. hmoobcov koomtsis haum  tab tom tau noj ib qho me me nov. cov niag koomtsishaum no los lam tias yuaV PAB HMOOB XWB LAWV LOS TSWV8 TWS TAS DU LUG TSIS PAUB YUAV PAB HMOOB LI CAS. yog yuav kom piav seb yuav hlub ib tug pojniam los txiv neej yuav pib li cas no mas keej yuav luag txhuas tus ntawm cov koomtsishaum ntawd. yog nug tias yuav pab hmoob pab li cas no ces ohyo plam tas ncuav lo ncauj tas xyov pib li cas. cov koomtsishaum ces kawg taw tes rau nws cov project tias yog tau nyiaj rau nws cover cov project ces yog pab tau hmoob. thaum tau nyiaj los cover cov project ces nws ploj ntais rau puag pem suav tim thaib thiab tim blog. nyiaj mas ntau yog pub rau cov mos2 13,14,15 lau dua nov ces ib pennyliab tsis muaj rau lawm. nyob week puav nyiaj project tas ces mam daj hlaw rov los tsev. los txog tsev ces pib sau ntawv mus followup cov FUND txog cov projects. 3 mus rau 6 hli tom qab tej nyiaj rau project pib tuaj ces rov nkag internet nrhiav pib dav hlau mus suav vim ib ob tug mos2 ped yuav tuag yuav tuag nco nco heev li lawm.
kuv xav tias tsis hais lawv cov khiav koomtsishaum xwb. peb cov tuaj sib cav hauv SCH no los ib yam nkaus. tau nyiaj dawb2 los ntawm cov FUND ces ya plaws mus suav mus thaib thiab tim blog vim 3 lub teb chaws no muaj cov mos2 dawb2 uas tseem nyiam2 khawm nyiam puag. yog yus tsis hnia tsis khawm tsis tawb ces siav yuav tu tiag2. yog yus puag kiag rau xwb ntiag ces siav loj kiag tuaj. daim puav ntsuab2 rau ces luag ntxhi sawv tsees tsis mob tsis muaj tej siav yuav tu yuav tu li lawm. zoo mob sai kawg tuaj. lawv ntxias kom tau nyiaj xwb ne ces tau nyiaj lawv kuj txaus siab lawm.
kuv tseem hnov peb cov hmoob tim no mag dag dag txaus nkaus. ib khub niam txiv nyuam qhuav sib yuav tshiab2 nyob tim blog tuav tswv8 dag kom tau hmoob meskas nyiaj. kom tus niam mos2ua txuj yog hluas nkauj tham cov hmoob meskas uas muaj hnub nyoog tsawv lawm. txawj dag kawg li thiab tiag vim lawv kom hluas nkauj niam nrog koom dag. hmoob meskas twb mus saib ib zaug tus hluas nkauj tseem nrog nws niam nyob. tau mus nrog hluas nkauj thiab hluas nkauj niam tsev neeg pw ntau hmo hmoob meskas mam rov los tsev lawm. thaum hmoob meskas mus saib ib lwm ces ntseeg zog lawm tias nyaj yuav tseeb tseem yog hluas nkauj vim tau mus so nrog hluas nkauj tsev neeg tau ntau hmo lawm. thaum ntseeg li no lawm mas nyiaj $ ces txawj yam cauj cuag duab hnub rau tim ub siv online wire mus xwb. ntau xyoo tom qab tus hluas nkauj tim ub thiab lawv pab sib koom dag ces twb muaj nyiaj bluas nuj tsawv tuaj lawm vim lawv mus yuav tau av thiab vaj tse nram nroog rau lawv nyob lawm. hmoob meskas mam xav tias xa nyiaj thiab tham loslawm ntev nteb lawm yuav tau rov mus saib. mam mus txog zaum ob ces cov dag dag tim ub ntes kiag hmoob meskas tias tus no yog peb poj niam ua cas koj tham nyiaj 5 txhiab los. hmoob meskas ces kawg nti tsis dim them nyiaj li cov dag dag hais xwb.
hom hmoob tsim rau hmoob no mas khib kawg los khib rau personal ntau xwb hos hom lwm haiv tsim txom 6 hmoob mas mob lawm tob kawg li tabsis tus nom tus tswv twg los pab tsis tau. tus hmoob twg los kawg mus tawv tws rau tod rau tod ntsiab yam twg los pab tsis tau ces kawg los zaum xob pus li puj daum mag ib xib xub tseem ntsia ntsees.

Nres,
Koj cov sob lus hauv qab no puav leej yog tas nrho.....
Koj cov sob lus hais txog kev hlub Hmoob lub neej txom nyem yeej zoo kawg lawm, hais txog kev sib pab kom muaj teb chaws ces Hmoob yeej tsi sib pab li koj hais lawm tab sis tseem tshuav kev taug mus kom tshwm ntawm Hmoob lub teb chaws tseem muaj.
"quand il s'agit de la dépense des siens ils ne sont jamais sur la 1ère ligne du front "
Koj cov sob lus saum yuav kom kuv muab txhais ua lus Hmoob rau sawv daws no uas, kuv yuav txhais tsi tau raws li koj lub siab hais cov lus, qhov zoo ces koj txhais kiag rau sawv daws yuav zoo dua, rau qhov tias kuv txhais tib sob lus me me li koj sau tias "il manque de savoir vivre" no xwb nyias twb txhais mus nyias txawv me ntsis lawm, ces yog kuv txhais tas nrho koj cov sob lus fabkis mas yuav txaus luag heev.
Qhov mob siab tshaj ces yog nyuaj siab heev tias lub caij tam sim no Hmoob nyob rau 3 lub teb chaws li hais raug kev caij tsuj loj heev los ntawm tus tseem fwv kav teb chaws ua rau Hoob los tsi muaj cov yuav ua txiv mus nrog hais, lam khav txiv nrhiav nyiaj siv xwb los cas, li koj hais thaj chaw SApa av suab puam no Hmoob twb nyob tau 200 puas xyoo lawm los tseem tsi yog Hmoob chaw nyob thiab, tseem raug muab Hmoob caum tawm thaj chaw, tej li hais no yog ib txoj cai txhaum loj heev rau txoj kev ua neeg lawm, tam sim no Hmoob cub taws tab tom kis cig loj zuj zus tuaj, txog thaum sawv yuav sawv tas nrho ib phab ib pheev ua ib tug laj kab pob zeb khov heev.
YTK

Yog yus yeej muaj phiam xav ua kom muaj tebchaws no mas yuav tau sib raug zoo thiab sib hlub sib pab es ua kom tau kiag, txawm yuav tuag los tuag kom tas kiag. Txhob ua li VP es twb qhuas tias yog America tsi pab hmoob mas yuav tsi tawm hauv nkuaj los li no tabsis lam dag xwb maj tawm kawg li. Yog yuav ua hmoob tebchaws mas tuag los tuag li, tus tuag los tus mam sawv los ntses mus no thiaj tau.
Hmoob twb tsi koom siab, hmoob twb tsi nrhaw tebchaws es. Hmoob nrhaw kom kaus tau nyiaj ntau ntau ntawm hmoob li cov koomhaum thiab 30 li suavdaws pom no xwb es yuav ua cas muaj tebchaws maj.
Yog ua tas chim li nej hais saum no es twb yog nrhav muag los mam sawv ua lwj ua liam no ces yog neeg phem thiab yuav tau coj cuab caj dab sai sai li yav tas los fabkis ua ntag nawb.

Kwv Yawgnodub,
Yeej yog li koj hais thiab tiag, Hmoob tsi ntshaw teb chaws tab sis Hmoob ho ntshaw ntshaw ua nom ua hau teb chaws kawg li, yus tsi muaj av nyob ua yus tug los yus nim mus tsa nom tswv rau ub rau no, nim tsa muaj caub moos caub kheem nais phoo li ntawd, cov uas raug tsa los vim ntshaw ntshaw xav ua nom tsi tau ua dua nom tiag tiag ces cia ua nom hauv qab rooj es tos noj America cov mov txeej.
Yog peb ua rau li tus phooj ywg "idonotknow" hais es ib tus tuag lawm sawv ob tug tuaj, ob tus tuag sawv 4 tug tuaj ces yeej yuav tsum muaj yeej ib hnub xwb tiag. Tab Hmoob txawm tsi ua li hais los saum los thaum twg teb chaws kub ntxhov los txog lub teb chaws uas Hmoob nrog nyob ntawd ces lawv yeej kom Hmoob mus tiv thaiv coj roj ntshav mus pua lub teb chaws rau lawv nyob, tej li hais los no Hmoob ua ntau li ntau rau lwm haiv neeg tau teb chaws nyob lawm los Hmoob yeej tseem tsi tau paub qees li.
Xyov yuav ua qhev ntev npaum cas ntxiv es li ras txog li thiab laus, twm xeeb li Hmoob nav.
YTK