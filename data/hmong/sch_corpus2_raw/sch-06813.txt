Ib tsoom npojyaig, kwvluag:
Thaum tsab xov ncha tawm txog tseemfwv Miskas lees txais cov Hmoob
Qhovtsua tuaj lawd nej coob leej kuj tig los hais tias tsim nyog peb
yuav tsum nrhiav kev cawm cov Hmoob tom hav zoov hauv Lostsuas teb mas
thiaj yog. Kuv xav mas tos tseemfwv Miskas ua li ntawd los lawv yuav
tsum ua qhov kom kev tu rau ob tog yeeb ncuab (tseevfwm Lostsuas thiab
cov pawg cawm haiv- kubxaj). Thaum uas choj lov lawd ces tog twg los
thiaj yuav hais qhov ncaj thiab lees nyias txoj kev txhaum. Nej ho pom
licas?
Movtshua,
ms

Moobseem:
Tseemfwv Thai thiab U.S. xav pab Hmoob heev; lawd thiaj pheej tsis
lees cov Hmoob nyob Tham Krabok hais tias lawd no yog neeg thoj nam
txij 1992 los mus. Since 1992, luag yeej hais rau ntiajteb hais tias
Hmoob twb rov qab tag, hos cov mus rau tebchaws thib peb los mus tas
lawm.  Qhov no yog vim luag tseem tsis tau xav pub kom Hmoob ua li tej
Laus hais, "choj lov kev tu" mus rau sab ntuj qub qab. Tabsis Hmoob
ibleeg tsis mloog ibleeg; muaj cov tub txawg lawd ntse heev thiab muaj
zog tshaj peb yawg GVP lawm. Lawd pheej mus tshum thiab mus qhib lub
qhov rooj uas Ntxawm qaum ntuj txwv Ntsuag tsis pub qhib.  Nimno ces
Ntsuag tsis mloog lus lub qhov rooj twb qhib ci ntsa mus thoob rua
Huabtais NyavXam, tus uas cajntswm luaj ko tau - ntsej luaj ntxuam -
hos muag luaj khob lawm.  Nyav Xam yuav tuaj coj Ntxawm mus ua luag
nyab.
Hmoob, yog thaum Ntxawm mus lawm ces saib Ntxawm thiab Ntsuag nkawd
tub menyuam uas suab hauv plab puas yog Tub.  Yog yug tau tub ces
tejzaum thaum nkawd laus, laus dawbhau li coog nkawd yuav sis ntsib.
Yog yug tau ntxhais ces ntshai yuav ua ib siab ncaim tsis rov los
lawm.
Hmoob txhob xav hais tias choj lov lawm ces luag yuav zam txim rau
Hmoob vim tsis muaj cov mus tshum luag lawm.  Choj lov lawm ces peb ua
ib siab mus ua Nyavxam qub Nyavxam quav os mog....  Hmoob tus Samarai
ces tas rau zaum no!
Charlie

Charlie,
I am not sure I understand your message above. Tawm sis kuv niag kuag
kab kuag hlau no xav tias tab txawm tsi muaj ib leej mus tshum dab tsi
hlo li los peb yawm GVP txoj hauv kev yeej tsi to. To me there are so
much serious flaws in his organization. Txawm ho to los yeej tsi muaj
kev thajyeeb ib zaug. I am sure I must be blind but I just cannot see
any better possibility.
Thaum wb tau zaum ua ke koj mam abthibnpais rau kuv saib kuv puas to
taub xwb lauv... Oh!... mam tuaj koom nej hnub Thursday no.
Movtshua,
ms

Moobseem:
Kuv tseem pom qhov flaws ntawm peb txheej no loj tshaj tej laus lawm
thiab. Peb sib hlub thiab coj ncaj vim muaj ntaub muaj ntawd khi peb
lawm tabsis peb qhov flaws yog qhov peb tsis paub txog hais tias
citizenship ntawm yus haiv neeg no yog dabtsi thiab peb tau zoo noj
ces peb pw tsaug zog li tus luav hauv zaj dab neeg "the Tortoise and
the Hare" lawm. Txawm licas los kuv yeej tseem zoo siab hais tias kuv
yog Hmoob.
Charlie

NTR thiab Hmoob nyob Thamkrabok yog ib qhov teeb meem uas yuav tau
daws. Nws yog U.S ib qho policy uas yuav muab lub tebchaws Nplog
ntxeev. Tabsis kuv los nyuaj siab tias txog thaum ntxeev tau lub
tebchaws Hmoob puas yuav muaj feem ntau npaum li cas? Kuv mas ntshai
tsam npua tshom rau dev noj xwb os lawv.
Lauj Foom thiab Faiv Ntaj lawv ua lub tebchaws txog hnub no lawv tau
dab tsi thiab? Nej cov nyiam nyiam kasmoos yeej meem sib zog. Lwm hnub
nej tau tebchaws kuv mam los xyuas nej xwb.
Bravo

Cov hluas,
Thov kom nej xav zoo zoo ua ntej nej mus rau tes nrog kev ua teb ua
chaw mog. Yawg hlob VP thiab tej qub nom qub tsw yuav ua los cia lawv
ua. Vim nws yog lawv cov qub thawj tub rog txoj hauj lwm. Yog lawv cia
li los nkaum thiab nyob twj ywm xwb ces lawv kuj zoo tsis txawv ib co
nyuag vaub kib nkaum hauv nws lub khoos loos xwb. Tab sis peb feem
ntau cov uas tseem muaj zog zis yuav los ua teb ua chaw no twb tsis
yog cov uas yuav tsum tau ua kom thiaj tuav tau peb lub ntsej lub muag
ne puas yog?
Kev ua teb ua chaw zaum no los luag yuav siv peb cov Hmoob dua xwb vim
luag tseem xav hais tias ntshe peb tseem ruam ruam thiab ntshaw ntsaw
nom li txheej dhau los (Thov zam txim vim kev ua rog zaum dhau los no
tsuas yog peb sib txeeb ua tus loj xwb). Luag yuav siv peb mus tam
liaj rau luag nyob tam teb rau luag txoos zoo li zaum dhau los no.
Txawm yuav swb rog yuav yeej rog los luag yeej tsis mob tsis khaus,
cov yuav tuag sib tsub sib nias, yuav tuag tu noob tu tsa nrho los nws
tsuas yog peb Hmoob xwb, yim tuag ntau ces nws yim zoo rau luag xwb,
thiab ntshe luag tseem yuav nrhiav txoj hauv kev loos ntxiv kom tsis
txhauv noob hlo los kuj muaj, hos luag ces tshuas tshwj zias luag txoj
sia thiab npaj neeg coob coob tos yuav los pov npav ua nom xwb. Qhov
no es nws zoo rau peb haiv Hmoob heev no lod?
Zaum dhau los mas xam hais tias peb muab peb txoj sia los tiv thaiv
peb daim av uas yug peb thiab peb tej liaj tej teb, tab sis zaum no
peb tseem yuav muab peb txoj sia mus tiv thaiv dab tsi thiab no ma?
Zaum tag los ntawd, txoj kev phem thiab kev piam sij ntawm peb haiv
Hmoob, txog qhov kawg nws kuj rais mus ua kev zoo lawm, tab sis nej
puav yuav paub hais tias txoj kev piam sij zaum tom ntej no nws puas
yuav zoo li qub lawm? Puas yog nej tab tom xav hais tias zaum tom ntej
no yog peb sib rog ces Vaj tswv yuav los tos peb mus nyob rau ntuj
Ceeb Tsheej? Yog nej xav tau li ntawd ces yeej yog kawg nkaus lawm
nawb.
Rau cov tub ua teb ua chaw, nej xav hais tias nej sib sib zog mus nrog
luag ua li no ces peb Hmoob yuav tau nrog luag koom ua nom ua tswv loj
tshaj thiab yuav tau ntsej tau muag ntau tshaj niaj hnub no no puas
yog? Puas yog nej mauj leej puav xav hais tias nplog yuav kam muab lub
teb chaws nplog daws npe hu ua teb chaw Hmoob no puas yog? Puas yog
nej tseem tab tom npau suav nruab hnub xwb? Nej xav hais tias lub teb
chaws nplog yog Democracy lawm ces peb Hmoob yuav muaj feem xyuam loj
heev no lod? Kom nej nco ntsoov hais tias peb haiv neeg tsuas yog ib
co nyuag me nyuam neeg tsawg tsawg (9%) thiab ruam ruam nyob luag lub
teb chaws xwb (Keep in mind that the majority Hmong in Laos are not
educated like you and me). Thiab lub teb chaws nplog txoj kev ntxub
ntxaug tseem nruj heev (Yes, it is much better today than before but
still far from what we see in the US), nej xav hais tias pej xeem
Nplog yuav pov npav rau Hmoob los ua lawv tus thawj coj no lod? Los
yog nej xav hais tias nej yuav siv nej lub hwj chim los tswj lub teb
chaws zoo li Sadam lawv xwb? Peb twb pom hais tias txog qhov kawg ces
yuav zoo li Sadam xwb, es tseem yuav ua li ntawd ua dab tsi?
Thov txim vim hais tau ntau thiab tshaj dhau me ntsis lawm,
Hmoob-Nplog

Hmong-Lao,
Koj hais tau raug kawg kiag!  Nco ntsoov tias muaj ib co nyob hauv no
tsis nyiam peb cov uas pheej cheem cheem kom Hmoob tsis txhob mus rog
luag ua tsov ua rog nawb.  Koj hais tau ces lawv muab yus tis npe hu
ua "Communist" Nplogliab.
Kuv ncau ntau lam hais xwb, nyaj sawv daws yuav ua mus rau qhov zoo
xwb.
NeoHmong

Hmong-Lao:
Peb ua neeg nyob ces, "no pain no gain."  Qhov peb tau lub npe Hmong
thiab peb tau tuaj nyob lub tebchaws vammeej tshaj plaws ces vim yog
TIB QHO peb tau pab cuam nrog luag los lawm. Tseeb!  Peb yeej raug
luag siv tag li tus hluas nkauj luag lam tham deev xwb luag tsis yuav
mus ua nyab. Tabsis, luag txawm deev peb xwb los peb yeej suav tau
hais tias tus ntawd yog kuv ib tug qub hluas nkauj or hluas nraug
lawm.  Thiab,,, yog thaum twg nws tus pojniam lossis tus txiv tsis
hlub nws ces nws yeej seev yuj yees rov rau yus.
Txhob ua siab me!  Ua neeg nyob, yus tsis pub ib lus fws nrog li es
qoob yuav ua licas siav. Qhov peb tej niam tej txi ua los lawm no;
lawd qhia tau rau peb hais tias vim lawd no ua tau tabsis tuav tsis
tau.  Lawd yeej tsis ruam; tsuas yog lawd lub zog me ces lawd ua li
lawd ua tau xwb.  Peb yuav tsum hla kom tau ib kauj ruam ntxiv.
Tabsis, ua ntej peb yuav hla dhau peb tej niam tej txi peb yeej tseem
yuav tau los chaws lawd lub qhov tas mas mamli hla mus.  Txhob xav
hais tias nyob, nyob es peb cia li yuav nrog luag zoo.
Qhov kuv ntshai tshaj plaws ces tsam Hmoob pw tsaug zog xwb. Yog Hmoob
yeej rau siab ntso rau Hmoob lub neej - tsis hais fabtwg los Hmoob tig
tau tag ces thaum ntawd peb yeej yuav nrog luag zoo.  GVP, Dr. Yang
Dao, Phra Ya touby Lyfong and a few elderly Cob Moos, Taseng xwb coj
tau Hmoob tuaj kawm tau qas txhiab qas vam tus tub/ntxhais txawj.  Peb
twb muaj 100 - 1000 tus lawm; ib leeg mus tawg ib res paj peb yuav zoo
npaum licas.
Democracy in Laos will not benefit Hmong?  True! Laos belongs to all
68 ethnic groups, tabsis with Democracy - atleast it gives Hmong a
fair chance to compete in life.
Hmong-Lao, raws li kuv to taub koj mas koj yuav kom Hmoob nyob twj ywm
txhob ua dabtsi li or perhaps I misinterpreted your words.  If you
wish for nothing then you will have nothing.
Charlie

Phooj ywg Charlie,
Li kuv hais los ntawd tsis tau txhais hais tias kom peb tsis txhob ua
dab tsi hlo li. Kuv hais kom peb ua tej yam uas yuav benefit peb haiv
Hmoob rather than ethnic sucide (Especially the Hmong in Thamkrabok
and Laos and our future generation Hmongs).
Yeej yog li koj hais "no pain no gain", tab sis tsis yog txhua zaus
pain ces txawm yuav gain. Yus yuav tsum make the right plan mas thaum
pain tas mas thiaj gain. Tab sis mas kuv xam pom hais tias txoj hauv
kev tom ntej no yuav pain but no gain. Nws yuav zoo ib yam li tej laus
dag kom me nyuam yaus tom ntiv tes kom noog poob los xwb.
Yog, peb cov hluas yuav tsum rhais kom tau ib ruam deb dua peb cov
niam thiab cov txiv. Tab sis peb yuav tsum tsis txhob tsuj lawv tus
hneev taw li koj tau hais los ntawd vim lawv twb qhia rau peb hais
tias muaj pos chob lawv taw lawm. peb yuav tsum lug kev me ntsis thiab
cuab zog me ntsis mas peb thiaj rhais tau ruam deb dua thiab pos thiaj
tsis chob taw. Yog peb yuav tsuj lawv tus hneev taw los peb yuav tsum
siv sij hawm ua kom tau nkawm khau hlau los rau tso mam li tsuj es pos
thiaj tsis chob taw.
Hais txog kev ua nom ua tswv nyob rau lub teb chaws nplog, cov Hmoob
tam sis no nyob rau tiv yeej ua nom tsis me tshaj peb cov nom Hmoob 30
xyoo dhau los ntawd li. Tsuas yog cov nom ntawd tsis yog koj thiab
tsis yog kuv xwb. Yog koj xav hais tias tsuav yog tus Hmoob nrog luag
muaj cai thiab tau nrog luag sib tw ua nom ua tswv xwb koj zoo siab
lawm no ces wb tsis tas yuav muab wb txoj sia los nkim lawm. Peb ua
ntsuav phov ub phov no kom luag tsis ntseeg peb cov nom Hmoob nyob tom
qab zoo duab! puas yog ma?
HL

Hmong-Lao:
Kuv ntseeg koj hais tias tom ntej no yuav muaj pain tabsis tsis muaj
gain ntau lawm. Qhov loj yog vim hais tias Hmoob tau zoo noj tau zoo
haus ces Hmoob tsis xav txog yav tom ntej lawm.  Thiab, Hmoob tseem
nyiam kauv nyiaj cia tab txawm hais tias peb twb ras los lawm ib
ntxeev ntuj - los tus cwjpwm tseem nyob.
Nej pheej xav hais tias kuv hais txog lub tebchaws Nplog ces yog vim
koj thiab kuv no tsis tau ua nom xwb. Tsis yog li koj xav! Muab hais
los mus txheej neeg nim no lawd tsis ntshaw ua nom ua tswv lawm tabsis
lawd ntshaw kom sawvdaws no muaj vajhuam sibluag los ntawm fab kev
khwv noj khwv haus, kev kawm ntawd, kev cai ntseeg, thiab kev ua nom
ua tswv kom yog los ntawm pejxeem ua tus xaiv xwb. Yog peb cov neeg
tim ub twb tau zoo li no lawm ces kuv yeej nrog nej zoo siab. Tabsis,
zoo li kuv pheej yog npau suav xwb - lossis tej zaum kuj yog kuv nyob
deb nej lawm.
Txawm licas los xij peem os mog. Tej laus ces lawd twb yuav dua nra;
peb txhob tos lawd lawm tsam ces lig rau peb lub neej.  Peb thiab lawd
ces yeej tsis tau txawd deb. Yog peb yuav tos kom peb txhua tus muaj
khau hlau es peb mam li pib mus tsuj lawd tus nheev - thaum ntawd luag
tus pos uas luag cuab tseg los yeej tsis yog tus pos kaus ntseeb
lossis kaus ntsaj lawm xwb.   Luag yeej yuav cuab cov zia nplaum hlau
los tom kom koj mus tsuj raug ces zom koj ua rau koj tshais tsis taus
ib ruam mus tom ntej ntxiv.  Peb ces ntshai tsawg tiam los yeej yuav
npaj mus tsis dhau txoj kev ntawd li.
HL, peb cov nom tom qub qab ces txawm peb tsis ua dabtsi li los luag
yeej tsis ntseeg vim hais tias peb thiaj luag no yeej zoo tsis sib
thooj. TsovTxaij thiab TsovNtxhuav yeej tsis lam sibfaij nqaij noj ib
zaug; ibtug ces yeej cua cov pob txha seem xwb. Txhob muab peb cov tub
freedom fighters condemn heev, heev. Yeej tsis yog vim lawd kiag li.
Charlie