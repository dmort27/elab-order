Kwvtij Nkaujmuam Hmoob,
Hais txog Hmoob Dejdawb, sawv daws twb hnov Laura tshaj tawm suab lus
saum huab cua ua ntu zus los ler, uas yog tau hais meej txog paus
ntsis ntawm Hmoob khiav tuaj Dejdawb? Hmoob Dejdawb tus txheejxwm zoo
li cas ? Leejtwg los yog lub Koomhaum twg tau mus raus tes pab hais
daws Hmoob Dejdawb li teeb meem qib dhau qib, txheej dhau txheej los
txog niaj hnub no.
Kuv xav tias, yog peb hmoob txawj xav thiab hlub tshua txog Hmoob
Dejdawb tiag, tsim nyog sawv daws yuav los nrog qhuas ntxhias thiab
txhawb nqa Laura lub homphiaj uas tau siv zog pab hais daws kev ncaj
ncees rau Hmoob Dejdawb, vim Laura, thiaj muaj peevxwm tawm rooj mus
nrog cov Koomhaum thiab Tsoomfwv Thaib sab laj ntaus tswvyim hais txog
teebmeem ntawm Hmoob Dejdawb, uas yog hais raws tej kablis kevcai
ntawm txoj kev ncaj ncees tiag tiag.
Hnubno, Laura, uas yog Hmoob leej Ntxhais Qhua sawv los ua pojqaib
qua, thov kom txivneej Hmoob txhob sawv sibtua, tabsis kom sawvdaws
sawv ntxov los ua qhua, ua zoo mloog pojqaib lub suab uas nrov nkoov
zim nroo ntws mus thoob ntuj, pab caum tes nroos nrog txhawb nqa lub
suab no, kom rais mus ua ib lub txiaj ntsim zoo rau Hmoob Dejdawb
thiab cov Hmoob uas tseem muaj teebmeem nyob rau qee thajtsam chaw.
Neeg tshajlij muaj peev xwm, xav hais daws teebmeem Hmoob, yuav tau "
Noj luag hau hno, hais luag hau lus " li Laura tau ua los. Sawvdaws
tsis txhob ua li qee tus neeg Hmoob ruam tsab ntse, nkaum nkuj nkoos
hauv lub qab rooj, ua dev nqov ntuj sib vuag pobtxha xwb, los tseem
muaj muaj plhu tuaj hais lus cem thiab tshum ub no rau tej neeg muaj
peevxwm li Laura. Tsim nyog kawg, uas Laura lub homphiaj txawm tau ua
ntau thiab tsawg, los Hmoob yuav nco ntsoov ris lub txiaj ntsig, nqa
lub txiaj ntsha.
Kuv pab txaj muag rau cov tibneeg hmoob liam limhiam, uas tseem muaj
cuab kav tuaj thuam Laura thiab tus kwvtij Hmoob uas tau muab lub
cibfim Host qhov Program rau Laura, uas tau thuam hais tias: "nkawd
tau tawm cov txwm lus nug thiab tshaj tawm suab ntsiab lus txhav tiag
tiag". Xav kom sawv daws nkag siab zoo txog tus kwvtij hmoob ib txwm
lus nug: " Tsov Rog Tus, Hmoob Tu Noob " " Seuk Leaw Meaw Tai ", txwm
lus nug no, tsis txhav kiag, tabsis nug tau yam muaj nqis tshaj plaws
rau haiv neeg Hmoob, uas tsis yog Laura ib leej tsim nyog teb xwb,
tabsis leej twg uas yog Hmoob tshajlij, yuav tau los siv lub lajlim
tswvyim teb kom meej pem txog lub ntsiab lus tseemceeb, yog dab tsi
tiag ?
Haiv neeg Hmoob, twb pom ntawm lub zeem muag kiag ler tias, lub caij
nyoog uas USA tau tuaj siv Vajpov ua tsov rog tua Nplog thiab Nyablaj
Liab nyob Tebchaws Nplog yav dhau los, Hmoob twb mus ntis ntsis ntaj
ntsis pom tuag ua pab ua pawg, nyob rau hauv, tseem muaj coob tus
menyuam Tub Hmoob yau yau, uas kwv rab phom M16 tseem siab tshaj nws
lub tobhau, los tseem raug qee tus Hmoob quabyuam mus ua rog tuag yam
nws tus kheej tsis paub txog paus ntsis kiag. Thaum tsov rog tus,
Meskas tso tes plau ler, Vajpov ua noog dav noog liaj ya khiav tawm
mus txawv tebchaws ler thiab, tabsis ib feem neeg Hmoob uas tsis paub
tab nyob ntuj qub qab, tau raug dag ntxias ua ntu zus tias, kom kav
tsij kwv riam kwv phom nkaum hav zoo tiv thaiv tua Nplog Liab, nyob
tos lub hli dhau lub xyoo, lub tsiab pebcaug dhau dua lub tsiab
pebcaug, kom nyob tos Hmoob Neohom VP, yuav los ntxeev teb phau chaw.
Lub caij nyog dhau mus tau 30 tawm xyoo ler, lub txiaj ntsim tau
txais, twb tsis yog luag lwm haiv neeg tsim txom hmoob xwb, tabsis
qhov tseeb tiag, yog ibfeem hmoob limhiam noj nyoos haus txias uas tau
thojnam khiav tawm tebchaws ler, tau dag ntxias tsim txom ib feem
ntawm cov hmoob tsis paub tab nyob ntuj qub qab, tau raug kev txom
nyem quaj ntsuag ua ntu zus los txog niajhnub no.
Hmoob Dejdawb, los yog kis txog lub ntsiab lus tau hais los saum toj
no ib yam nkaus, uas lawv tseem raug Hmoob pejkum teb chaws " ib feem
Hmoob Meskas" ua tus tsim txom lawv lub siab ntsws thiab cev nqaij
daim tawv ntag.
Yog Hmoob tsis hloov tus cwjpwm phem limhiam no, tsis tig los mus "
Hmoob Qhibsiab Sibqhia Qhiasiab Sibhlub Hmoob", mas kuv pom tias, tsis
hais " Tsov Rog Tus, Hmoob Tu Hnoob" xwb, txawm muaj kev Thajyeeb ler
tiag, los ntshe yuav ceeb laj pom hmoob nyob ua pab txoos ua pawg, ua
neej vammeej xws luag pejkum neeg.
Nco ntsoov ntseeg thiab hlub koj tus kheej, koj thiaj ntseeg thiab
hlub tau Hmoob lwm leej.
TubcagHmoob

TubcagHmoob aws....
tsi xav tham lus los sib txhua xwb, vim cov neeg ua tsi muaj ethical
thiab principle..., yog tham ntau ces txawm yuav muaj muaj lus ntsw
siab li pojniam thiab me nyuam lawm xwb nawb...kuv xav mas, peb txhob
muab tej no los piav ntau ntau li no lawm...laj laj mloog tej niag lus
gossips no dhau hwv  lawm....LOL!
Born2beMhong

tubcaghmoob,
Koj has yog kawg lawm, kuv xav tas qhov txaj ntsim kws yawm luj txheeb
vp nrav ua nti taw ntuav hab naj nub mo ua npau suav toog tau 30 tawm
xyoo nuav tub pib tshwm sim lawm ntaag las kaj, took 3 decades for him
to find the diamond cell.
Txug ntawm Laura mas nwg yeej deserve ntau qhov credits nawb, qhov luj
tshaaj mas kuv yeej pum nwg ua tau dlej num zoo heev, ua ua coob tug
Moob muab tsis moog nwg cas le taag txuj yawg lawm los muaj nav, peb
yeej muaj coob tug txhawb nwg zug kawg le lawm, ntseeg tas peg suab
nuav nwg yuav yog tug kws khu mob lug phais Moob cov kaab mob laug
(chronic disease) nuav kuas yaaj xaam mog kuas taag, I too raise my
thumb for her courage.

TubcagHmoob,
Koj xav hais rau kuv ces hais ncaj qha xwb los tau tsis thas yuav mus
hais lug toj lug pes kiag li. Peb cov no mas yog peb yuav hais lawm
ces tso paus tsis ntshais nrov tso quav tsis ntshai tsw li ntag hos.
Koj muab hais ntau dhau lwm tsis paub xyov yog koj hais dab tsi. Raws
kuv to taub mas koj tsuas yog hais lub nyuag ntsis xwb koj twb tsis
muaj cuab kav khawb kiag tus cag es yuav ua li cas daws tau teeb meem
Hmoob.
Kuv tsis yog xav-v thuam Laura thiab tus yawg kwvtij host lub radio
ntawd, tab sis kuv hais tawm plaws dawb paug li kuv txoj kev xav thiab
qhov kuv pom kuv paub xwb. Yog hais tias txoj hauj lwm yus mus ua pab
Hmoob ntawd yus yeej ua ncaj ua ncees mas txawm yog leej twg yuav hais
phem hais zoo rau yus los yeej tsis mob tsis khaus yus tawv li vim yus
txoj hauj lwm yeej dawb huv rau yus haiv neeg lawm ces yus yeej tsis
ntshai leej twg li. Yog yus pheej tseem ntshai-ai tsam muaj neeg hais
yus lub qe tsis zoo ces txhais tau hais tias yus txoj hauj lwm yeej
tsis dawb huv thiab yus coj tsis tau ncaj ncees.

TubcagHmoob
Qhov Koj pom thiab hais los saum toj no yeej muaj tseeb, Tiam si koj
pom mus ib sab xwb tseem tshuav ib sab koj tsis tau pom thiab,Peb yuav
hais dab tsis Yuav tau saib soj kom meej thiab pom ob sab tib si, Qhov
peb haiv hmoob ua tsis yog luag thiaj tsis hlub los yuav tau pom, Qhov
haiv hmoob yeej ua yog thiab ncaj ncees tiam si luag yeej iab liam
tuag nti rau hmoob los yuav tau hais thiab, Yog li no kuv yog ib tug
me nyuam hmoob thov kom nej coj mus xav kom zoo, txhob iab liam phem
thiab zoo los muab rau hmoob ris kom tag.
Tubcajceszoo

TubCagHmoob thiab Thorn,
Neb hais zoo zoo cuag li rau Laura, tsam mob mob ib co siab. Lwm zaus,
muab cov lus zoo qhua txog Laura hais rau nws ib leeg xwb, vim nws ib
leeg thiaj paub tias lub txiaj ntsim nws tau yog dabtsi tiag.Tos kuv
hais li no, kuv tseem hlub hlub cov neeg zoo li Xoblaim lawv, ntshai
tsam lawv txais tsis taus tej lus no, ces ua ua mob rau lawv lub siab,
peb pab tsis tau xwb.
Muaj ntau tus, yeej coj li Xoblaim coj, " kuv hais tawm plaws dawb
paug li kuv txoj kev xav.... xwb". Hmoob yeej xav ntau, ces hais raws
kev xav xwb, thiaj nyuaj ua luaj no.
yus tuaj nyob luag teb luag chaw,yus tsis hwm luag. Yus muab tej khao
cuav coj mus iabliam luag. Thaum ntej neeg ntiaj teb yuav ceeb tias
cas Thaib yuav phem ua luaj. Yog thaum luag taug qab mus, tej xwm
txheej ntawd tsis muaj, ces luag yuav saib Hmoob tsis muaj nqi dabtsi
hlo li.
Ua zoo nyeem daim articles ob peblwm, thiaj paub hais tias, cov xov
lub koom haum Human Rights Watch tso tawm no,yog  nws muab qhov twg
los. Nws muab ntawm Radio Free Asia los no, puas yog?. Ua li ne, Radio
Free Asia ho muab cov xov xwm ntawd qhov twg los? Radio Free Asia muab
ntawm cov Hmoob hu tim Dej Dawb tuaj rau lawv.  Ua li nejtaug qab mus
puas tau txog tim Dej Dawb?
Leejtwg yog tus reported mus rau RadioFree Asia?
Kuv tsis yog cem Hmoob nkaus xwb, tabsi kuv saib xyuas kom muaj kev
ncaj ncees. Yog Hmoob lam dag, Hmoob yuav tau tseg txoj kev dag, thiaj
yuav tsis qhib qhov rooj rau tsoom Fwv Tsim txom Hmoob. Yog qhov twg
muaj tseeb, yuav tau muab coj los hais, kom Tsoom Fwvtseg txoj kev
tsim txom cov neeg thov kev pab.
Kom nej paub meej hais tias, Tsoom Fwv Thaib tuaj xamphaj cov Hmoob
tim DejDawb tag, ces lawv thiaj txiav txim siab muab sawv daws xa rov
qab, vim lawv hais tias Hmoob Dej Dawb yog economic refugees xwb. Muaj
ib co tsis yog economic refugees. Raws li lawv hais tuaj, tsoom fwv
thaib tau siv ib qho plan los ntxias saib tus twg yog economic
refugee, tus twg tsis yog. Muaj ib tug poj niam, poj nraujmus ua hauj
lwm rau BOKO, cov tub rog Thaib. Nws los tham qhia nws cov phoojywg
tias yog leejtwg kam rov qab, yuav tau nyiaj.
Lub 2-26-08, cov tub rog Thaib thiaj hu cov Thawj coj Hmoob mus sib
tham, thiab hais rau lawv hais tias, muaj ib co kam cov qab lawm. Kom
sawv daws tsis txhob txwv, txhob rau tswv yim. Yog leejtwg tseem rau
tswv yim ua kom cov no hloov siab, tus ntawd yuav raug xa rov qab
thiab.
Cov raug xa rov qab yog cov tau teb hais tias, nyob Thaib teb los txom
txom nyem, ces yog luag muab nyiaj li hais ntawd, ces xum rov qab zoo
dua.
Yog thaum yus express qhov feeling no rau luag, ces txhais tau hais
tias, yus yog ib co economic refugees xwb. Luag muaj cai yuam xa rov
qab, nej paub lawm lod?  Nej twb yeej paub txoj cai, Immigration law,
tsis hais nyob lub tebchaws twg, tsoom fwv muaj cai yuam cov illegal
aliens rov qab. Tebhaws mekas no los ib yam nkaus, yog thaum luag paub
hais tias yus yog economic refugees xwb, luag xa tsis txhaum nav. Ua
ntej yuav qw, yuav shake kom Hmoob Dej Dawb co thoob qab ntuj, yuav
tau xyuas saib yus txoj cai nyob qhov twg tso. Yog tsi ua zoo xyuas,
yus rov co yus lub nkoj kom tog xwb, ho, nej paub lawm lod?
Thaum xyoo 2005, Hmoob khiav los coob coob rau Thaib teb, kuv twb
tshaj tawm xov toojcua, muab case cov Montanyard nram Khab meem teb
coj los hais kom sawv daws txhob lam khiav los. Kuv twb hais tias,
muaj ib pab khiav nyablaj teb los rau nrad thiab hais tias lawv yog
neeg raug tsim txom nyob nyablaj teb. THaum UNHCR tuaj mus xamphaj
lawv tag, ces Kheebmeem muab lawv yuam xa rov qab tag. UNHCR tsuas sau
ntawv tawm hais tias, lawv pab tsis tau, no xwb.
Vim yog lawv tsis muaj substantial evidence to support lawv li claim.
Cov Hmoob tim Dej Dawb, coob tus, tsis muaj ib yam. Qhov kuv txhawj,
yog thaum THaib tuaj xamphaj, cov coob mas hais tias, yog  yuav kom
lawv rov qab mas: 1) yuav tsum xaiv dua tus nom tshiab, 2) yuav tsum
muab lub tebchaws nplog tig ua democracy,3) tsis pub muaj kev sib
ntaus sib tua lawm.
Cov no, ces luag txhais tau hais tias nws yog ib co neeg tuaj ua
kasmeang xwb, tsis yog neeg khiav nkaum txoj sia. Txoj cai nyob 10 lub
tebchaws ASEAN tau agree hais tias, yog leejtwg khiav tawm lub
tebchaws thib ib mus rau lub thib ob, es yog yuav npaj rov los tsim
kev kub ntxhov rau lub tebchaws thibib, ces ob tug Governments ntawd
muaj cai muab cov neeg no xa rov qab mus rau lub tebchaws thib ib yam
tsis txhaum txoj cai.
Nej puas muaj neeg paub txog tej no???????
Yog tsis paub no ces hnub no, mus tshawb nrhiav tej cai no, es muab
coj los txhim kho yus haiv neeg Hmoob kom paub tiv thaiv yus tus
kheej, thiaj zam dhau txoj kev raug tsim txom mog.
Hos yog paub lawm, los tseem tab meeg rau tswv yim los sib txw npaj
los challenge the laws, no ces, nco ntsoov tias saib yus lub zog puas
loj npaum luag lub........mam qw, mam dag, mam nrog luag hais "tseev
tsim", play politic nawb.

Kwvtij Nkaujmuam,
Tau nyeem sawvdaws tej txwm ntawd ler. Qee yam txheejxwm, tej zaum
hnov ib sab lus meej xwb, lwm sab hnov tsis meej, ces hais tsis txhij
txhua. Tabsis kuv lub ntsiab lus uas tau sau tawm hauv no, tsuas yog
hais raws li lub suab tseeb uas tau hnov tau pom xwb. Vim niaj hnub
no, hais txog Hmoob Dejdawb, ces tsuas hnov Laura thiaj muaj peevxwm
sau ntawd thiab tshaj tawm suab nruab ntug ua ntu zus raws li qhov uas
nws tau pab Hmoob Dejdawb mus raws tej kablis kev cai ntawm txoj kev
ncaj ncees tiag, dua li ib txhia, mas sau ntaub ntawd los ntawm cov
xov dag thiab hais daws Hmoob Dejdawb li teebmeem mus kis rau lwm yam,
uas lem ntawm txoj kev ncaj ncees lawm.
Kuv pom hais tias, yog peb hmoob leej twg yog neeg zoo, txawjxav thiab
tshajlij tiag, txawm yog peb tuaj sib tawm tswv yim hauv no xwb, los
yuav tau sib hais lus ntaub ntawd, kom muaj qab hau paus ntsis, nrog
txhawb nqa tus twg los xij, uas tau siv zog tawm lajlim tswvim thiab
hais daws tibneeg hmoob cov tseem muaj teebmeem, tshwjxeeb tshaj mas
yog cov Hmoob Dejdawb, tsis txhob ua neeg plhommoj lam tau hais lus
cem thiab tshum tus ub tus no ua dogdig ntsuav. Ib yam txheej twg los
yog teebmeem twg, uas peb xav haisdaws kom meej, yuav tsum ntsuam
xyuas kom pom tus cag ntawm teebmeem ntawd yog dabtsi tiag, pom qhov
zoo paub qhov phem, thiaj hais daws tau. Tsis tas li ntawd xwb, tseem
yuav tau koom tes nrog txhua fabfeem neeg, uas muaj feemxyuam los sib
hais daws thiaj yuav muaj txoj kev tawm mus rau lub txiaj ntsim zoo.
Txheejxwm hais txog Hmoob Dejdawb, Hmongmekas2 twb tau sau li sawvdaws
pom los saum toj no ler, xovxwm tseeb thiab cuav, yog tus neeg paub
tab nyeem ces yeej nkag siab thiab paub qhov yog ler.
Hais txog luag pejkum neeg txhob txwm lihiam tsim txom haiv neeg
Hmoob, mas kuv pom tias muaj tsawg heev, tabsis yog hais txog kis los
ntawm tej qub tsov rog, uas txheejxwm tsov rog tus lawm, tabsis hmoob
tseem pheej kwv riam phom nkaum ub nkaum no tawm tsam tus Tsoomfwv
ntawm lub tebchaws ntawd, es raug luag raws tua mas tseem muaj ua ntu
zus los. Tej teebmeem no, qhov tseeb tiag, yog  Hmoob rov tsim txom
hmoob xwb. Ib tug Tsoomfwv ntawm ib lub tebchaws twg, luag muaj cai
los tswjfwm txoj kev nyab xeeb, yog tus pejxeem twg los xij, sawv tawm
tsam Tsoomfwv, uas tau ua dhau txoj cai lawm, yuav raug txim li qhov
nws tau yuam tsuj txoj cai ntawd.
Nco ntsoov tias, peb Hmoob nyob lub tebchaws twg, yuav tau yoog mus
raws lub tebchaws ntawd tej tseevtsim " Politics ", kev tswjfwm,
kablis kevcai thiab yuav tau ua ib tus zoo zeejtsoom " Pejxeem ", muab
siab rau kev khwv noj khwv haus, xwv hnubqab thiaj pab tau tuskheej,
kev txijnkawm, tubki, kwvtij neejtsa, haiv neeg hmoob, kom nyob txoos
muaj kev ywjpheej, vajhuam sib luag thiab kev nyabxeeb xws luag pejkum
neeg.
Tubcaghmoob.