Nyob zoo Tij Laug YTK ,
Kuv kuj tsis tau hnov txog Txiv plig Nyiaj Pov tej lus uas kuv muaj
tso rau hauv no li thiab os . Kuv niam qhuav nhriav pom nyob rau hauv
Internet es xav hais tias yog  ib cov lus tseem ceeb heev rau peb cov
HMoob uas ntsheeg dab qhuas tshiab thiab qub zoo li kuv thiab koj .
Muaj ib qhov lu teb ntawd txiv plig Nyiaj Pov uas ua rau kuv xav tsis
thoob li mas yog nws hais tias thaum hluas mas kuv ruam heev tsis kawm
HMoob tej kev chai dab qhuas kom tag , xws li kev ua neeb ua yaig muaj
lus zoo thiab tseem ceeb heev uas yuav pab kuv txhais tau zoo yes xus
cov lus . Koj sim pab xav saib yog nws hais dab tsi vim koj paub siv
yim lub neej zoo . Txiv plig nyiaj pov yog ib tug neeg kawm kev cai
kav thaus liv kawg thiab muab nws lub cev rau Vaj Tswv Yes Xus sim .
Vim yog li cas thaum yawg nyob puv 120 xyoo lawm thiaj li yuav los ua
HMoob los yog ua HMoob kev cai  rau. Kuv xav hais tias yog ib qhov peb
HMoob yuav tau kawm kom paub zoo .
Sib ntsib dua
HMoobVaj

Xyeejtsawg....aw,
Oib...oib.....ua cas koj tseem hu kuv ua yawm yij thiab maj? Kuv hu
koj ua yawm yij mas thiaj yog.Koj hais li es koj yog phauj tub tuaj
yuav dab laug ntxhais lod? Peb muaj coob tus Paj lis Yaj.Kom koj to
taub tias kuv yog hmoob aj nawb. Tus Paj Lis koj hais no puas yog tus
Paj Lis khiav mus rau MN zoo li yawg mus yuav niam yaus tim ub lawm
sub? Koj tus dab laug Phouma Yang mas yog cov yau lawm ces kuv tsis
paub zoo. Kuv mas hais rau koj tias kuv txheeb tus Paj Lis Yaj yog cov
Catholic (Phooj thiab Kos nkawv txiv) nyob hauv Fresno no nawb. Tus
Paj Lis koj hais koj yawm txiv ntawd mas txheeb toj Xeem Xaiv Suav Yaj
thiab Yaj EEv laid puas yog?
Ua li koj ho paub peb tsev kwv tij hmoob Yaj nyob hauv Fresno coob
npaum cas?
Cwjmem,
Choj lauj 2 tug kwv npe hu li cas koj sim qhia kuv saib? kuv tsis nco
qab nkawv npe lawm nad? koj puas paub Lis Nplooj? Nplooj Lis ua yuav
peb yawg Txooj Ntxawg ua nkawv 2 niam txiv thiab Nplooj Lis poj niam
mus tim Nplog es poob dav hlau tuag lawm xwb los mas. Koj tuaj thauj
kuv es wb mam mus noj fawm Lab nai phoo Newhope mam mus nrog yij
Dub,yij Paj Tsu nkawv tsoo bias nawb.
Xyov lub weekend tag los no kuv mus txog nram tij laug Yaj Txiaj Xab
tsev pom yij Paj Tsu xwb tsis pom yij Dub tuaj.
Sib ntsib dua.

Tus kwv Hmoobvajusa,
Raws li kuv paub mas ua ntej 1800 ntawd mas Fabkis twb tso cov
missionary tuaj mus rau sab Asia lawm, lub caij ntawd cov tawv dawb
mas ntse dua peb cov tawv daj lawm, lawv tuaj txog rau, suav teb,
thaib teb, nyab laj teb, phaj mab teb, lawv tuaj txog rau cov teb
chaws lawv tsis tau sib paub zoo, thiab tsis txawj lus mas lawv tsis
tau muab lawv txoj kev ntseeg coj los qhia rau cov neeg teb chaws uas
lawv tuaj xyuas ntawd, ua ntej tshaj plaws mas lawv tuaj kawm koj cov
lus kom lawv paub cov lus zoo hauj sim lawm mas lawv li mus nug rau
ntawm tej yim neeg uas txom txom nyem tshaj plawg ces cov missionary
nug cov neeg ntawd tias nej coj kev cai ntseeg li cas rau li cas hauv
nej tsav neeg, ces tus neeg txom nyem ntawd thiaj qhia tias peb ntseeg
dab qhuas, teev kev cai ua dab qhuas rau cov uas tauj tshaj tawm
Vajtswv ntawd, ces lawv nug yus hais tias nej coj txoj kev cai ua dab
no nej muaj kev caiv yam dab tsis thiab yam dab tsis, qhov zoo ua li
cas nej thiaj hu tau tias zoo, qhov tsis zoo ua li cas nej thiaj hais
tias tsis zoo.
Luag tuaj nug li ntawd rau tej pab tej pab neeg uas nyob hauv ib lub
ib lub teb chaws, zuj zus tuaj mus ces thiaj nug thiab kawm txog tej
kev cai dab qhuas ntawm tej pab tej pab neeg tsawg ua nyias muaj nyias
kev ntseeg sib txawv ntawd, ces cov missionary txawm mus nug nug kawm
txog rau cov neeg Kaus lim ces cov kaus lim li kev cai mas lawv caiv
tsis pub tej tsiaj qu los hauv tsev, yog los hauv tsev lawm ces yog ua
npog lawm, yuav tau ua kev cai dab qhuas Kaus lim kho rau tsev neeg
kom nyob kaj nyob huv, ces luag muab sau tas rau hauv ntawv tas.
Thaum cov missionary mus pem tej toj roob siab siab ces txawm mus
ntsib Hmoob lawv txawm kawm Hmoob tej lus li txiv plig nyiaj pov hais
ntawd thiab lawv nug txog Hmoob kev ntseeg ces Hmoob hais tias Hmoob
ntseeg dab qhuas, teev dab hais li ntawd rau lawv, thiab Hmoob qhia
tej kev uas Hmoob coj dab, Hmoob qhia zaj taw kev rau lawv, Hmoob qhia
tias Hmoob caiv tej tsiaj qus tsis pub los tsev, yog tsiaj qus los rau
hauv Hmoob tej vaj tsev mas yog ua siv npog yuav tau ua neeb ua yaig
xav tej vij ntawd mus kom tsis txhob aib rau tsev neeg ntawd, ces
Hmoob piav li cas lawv sau li ntawd rau hauv ntaub ntawv, lawv muab
saib xyuas na ua cas qhov uas tsiaj los tsev zoo sib thooj li Kaus lim
cov thiab.
Ces cov missionary thiaj coj tej kev cai ntawd coj mus tshawb fawb rau
lawv lub teb chaws, thaum lawv mus txog rau lawv teb chaws ces lawv
thiaj mus nras tiab ua ib lub voj voos nras cov tsiaj qus nyob puag
ncig lub voj voos ntawd. Lawm txawm nras ib daim mas ua hais tias tus
ntseeg Vajtswv lawm ces cov tsiaj mas tig taub hau tawm rau sab nraum
lawm hauv lub nrog tsev mas tshav ntuj kaj nrig. Ib daim mas yog tseem
tsis tau ntseeg Vajtswv ib qho hlo li, ces daim ntawd lawv txawm nras
tiab cov tsiaj qus mas txhua tus lub taub hau mas tig tas nrho rau
hauv lub tsev, hauv luv nrog tsev mas dub nciab tsaus ntuj nti li.
muaj ib daim mas nyuam qhuav paub Vajtswv me ntsi xwb, daim ntawd mas
cov tsiaj nyuam qhuav pib tig tau hau tawm me ntsi mus sab nraum, hauv
lub nrog vaj nrog tsev mas tseem nyuam qhuav pib kaj me ntsis li
ntawd, ces lawv kawm tau Hmoob zaj qhuab kes taw kev hais txog Nkauj
iab thiab Nraug OO nkawd, ces lawv thiaj coj mus ntxiv rau Adaas thiab
Avas qhov, thaum lawv ua tau tiav tas lawm, lawv li coj rov tuaj tshaj
tawm rau Hmoob.
Thaum cov missionary coj yus cov lus rov tuaj tshaj tawm Vajtswv ntuj
rau Hmoob ces yog lawv muab Hmoob roj kib Hmoob txhav mas Hmoob tsis
paub txog li lauj, lawv muab cov duab tsiaj qus coj los nthuav rau
Hmoob saib ces lawv tshav txhais rau Hmoob tias nej sim ntsia saib maj
cov nov ntseeg ntuj mas cov tsiaj tawm tas sab raum Vajtswv tus ntsuj
plig mas los nrog nej nyob mas nej lub tsev mas tshiab kaj lug xwb,
lawv ho yaws hlo daim tias nej ntsias saib ma cov tseem coj dab tsis
ntseeg Vajtswv mas tej tsiaj qus tig taub hau los nkag hauv tsev, hauv
lub nrog tsev mas tsaus ntuj nti, thaum lawv muab yus roj kib yus
txhav mas Hmoob qhuas tiag tiag, muab qhov twg los qhias Hmoob los
yeej yog tas nrho tej ua Hmoob caiv thiab Hmoob tsis nyem nyob hauv
tas nrho, vim luag twb tuaj muab Hmoob tej kev cai coj mus kho thiab
ua raws nraim li Hmoob ua rov qab rau Hmoob, mas Hmoob ntseeg tiag
tiag li, nthuav qhov twg los Hmoob hais tias muaj tseeb li ntawd tiag
tiag li los mos, tab sis twb yog luag ntse tshaj yus lawm luag muab
yus lub tswv yim kev coj ua rov los ntxeev rau yus xwb los tseem qhuas
kawg.
Thaum lawv tuaj tshaj tawm mas lawv tsom saib tsev neeg twg txom nyem
tshaj mas lawv mus hais rau yim ntawd thiab muab yim ntawd lawb dab
nyeg ua ntej mas li los zus los zus rau cov muaj noj muaj haus. Lub
tswv yim no yog lub tswv yim haub yaum neeg los nrog yus pab pawg.
Ces qhov uas txiv plig nyiaj pov hais tias yog nws tseem kawm tau
Hmoob tej lus neeb thiab mas nws tseem yuav ua tau phau ntawv Vaj lug
kub Yesxus hais tau zoo tshaj thiab no ces yog tej uas kuv piav los
saum, qhov twg zoo ces lawv muab ntxiv rau Vajtswv cov lus, qhov twg
phem ces lawv muab ntxiv rau dab qhuas Hmoob. tej no yog luag muab yus
roj kib yus txhav ces yog li no.
YTK

Hi, Phawsnyaws, thiab Cwjmeem;
Ua cas neb yuav paub kuv cov muam thiab cov yawm yij uas yog txiv Tooj
Tuam menyuam, cov ntxhais cov Vaus thiab txiv Me (Paj Nus), txiv
Ntxawg (Joe) lawv  zoo ua luaj?  Lub May 28, 2010 no yuav tis Txiv
Koob npe laus es thov caws neb tuag koom nyob rau Blue Spring,
Missouri.
Phawsnyaws, cov neej tsa Vaj thaum ub nyob sab Tham Xon kuv paub lawv
zoo; kuv paub Nais Khej Nchaiv Hwm Vaj, Maj. Hawj Pov Va, Nai Kong
Choj Tub Vaj, Txwj Lauj Vaj (Fresno), Tooj Nyuam Vaj (Green Bay, WI)
thiab lwm tus zoo. Koj puas paub kuv tijlaug Tswv Kav (Lauj Tuam Yaj)
tus tub yuav lawv ib tug ntxhais? thaum peb mus hais tshoob nyob
Minnesota mas cov neejtsa Vaj no haus caws loj tiag tiag.  Hais txog
cov kwvtij koj nug kuv, kuv paub lawv zoo, Tijlaug Yaj Txim
(Classmen), Yawg Nkias Pov, Txiv Nyiaj Thoob, Txiv Nom Zeb, Txiv Vaj
Ntseej, txiv Npliaj Suav, Tswv Chuaj Txhaij uas tam sim no yog tus
President Yaj Vam Meej - Minnesota, Vaj Neeb Yaj Sheboygan, Txiv Yaj
Us Madison, txiv Txooj Vam (Dr. Maiv Zeb txiv) nyob La Crosse, WI.
Phuvnyaws kuv paub koj thiab tijlaug Yaj Tshaj Koob neb zoo, neb yuav
tau zais hneev me ntsis, zoo li ob hnub no neb seej lawm.
Ua tsaug,
Victor

Tus me dab laug phwvyawm tus pajlis koj hais ntawv kuv paub thiab
nws tsis yog kuv yawm txiv. kuv yawm txiv yog kau lau nias ntsuab
vaj lis tus yawm yij nad. es koj tsis yog yaj vam meej cov kuv tij lod
koj txhob txawj j zais hneev nawb. tsam lwm hnub ces kuv yuav tseev
kom rauj cuag thaiv thaiv cuag zeb ntsuab xwb nawb.
nyob zoo.

Tus me dab laug los yog yawm txiv  phwv yawm cov neeg uas victor yang
hais los saum toj nos ces yog kuv cov neej tsam tas nrho..
nyob zoo.

Phwv,
Choj ob tug Kwv ib tug hu ua Yias os ib tug hu ua Tooj no.  Nws niam
loj cov yog Nas (tij laug) ua yuav Nai phoo tus ntxhais ne.
Cas koj twb tsis paub li?  Koj niag hauv nyab laj tsis caw koj los?
Hnub koj mus rau Santa Ana es tsis pom yij Dub twb yog Yij dub nkawv
mus koom nkawv tus ntxhais thiab tus vauv Nyabyaj ua thaum koj thiab
kub wb mus koom nkawv lub tshoob ntawm lub BABY SHOWER lawm.  Koj
thiaj li tsis pom nkawv nad...
Lwm Hnub kub mus rau ram no kuv  mam li tuaj coj koj nrog kuv mus noj
Fawm nawb thiab mus rau Chinese massage nawb.

Yawm Yij Xyeejtsawg,
Oib...oib cov kwv tij Victor piav ntawd ces yog kuv tsev neeg txheeb-b
ntag nawb.Nthsai koj yog phaum yaus lawm xwb.......kuv  mas kuv yeej
tsis zais hneev kiag li nawb ntes tau ces lees zoo-oo xwb ntag hos.Kuv
yeej qhia ncaj-j lawm nad.Koj yuav tsum tuaj hauv Fresno wb mus noj
fawm tso mam tham saib yuad.
Victor,
Koj hais li ko es koj mus coj kev ntseeg hov ntev lawm nad? Los yog
koj tseem cov dab maj? Txiv ntxawm Yaj Me loj lawv mas tuaj txog teb
chaws no yawg yeej mus coj kev ntseeg lawm.Yawg thiab XF Ntxheb nkawv
naj. Kuv co tias tus Yaj Me me mas zoo li tseem tsis tau-au coj kev
sub puas yog? Niag laus lawm nco lus tsis tshua zoo lawm.Koj mas tam
tseeb lauj tseem paub kuv cov kwv tij zoo tshaj kuv thiab nad.
Sib ntsib dua.
PhwvNyawm

Tijlaug Phuvnyawm;
Thaum ub nej nyob rau Roob Nyuj, peb nyob rau sab Thak Chor Sam luang
(Phou Da Pho/Sam Sem), thiab ib cov nyob rau sab Phuv Nyawj.  Txawm li
ntawd los kuv yeej paub sawvdaws zoo. Kuv mam teev caij coj koj mus
noj fawm.  Hais txog kev ntseeg mas kuv tuaj txog Amelicas teb no ces
xyoo 1979 kuv yeej coj kevcai tshiab lawm, tam sim no kuv mus
Christian & Missionary Alliance Church.  Txiv Me loj (Txiaj Maiv tam
sim no hloov npe hu ua Paj Nus), Txiv Txawj Ntxeb, txiv Paj Ntxheb
(Archan Ntxheb Yaj) peb puav leej mus Church, txiv Me yau tseem coj
kevcai qub, ho Tswv Kav thiab Npis (Txawj Teeb) lawv mas tseem siv zog
kawg rau kevcai Hmoob.
Victor

kwv Victor,
Yog li mas kuv yuav tsis nco qab tias koj yog leej twg lawm nawb.Cia
tuaj sib ntsib koj mam qhia koj lub npe Hmoob rau kuv nawb.Noj fawm
ces saib koj tuaj CA thaum twg xwb las as. Txiv Paj Nus (Yaj Me Loj)
thiab As Cas Paj Ntxheb  2 tug no tsev neeg kuv paub zoo mas thaum
xyoo 1977-1980 nkawv tseem nyob Torrance qaum Long Beach mas kuv peb
niaj weekend sib ntsib,txiv Me me los yawg tsis tau khiav mus raws
yawg txiv rau Fresno.lub caij ntawd mas kuv nyob Long Beach tsis ntev
ntawd ces txiv Paj Nus lawv khiav mus rau Banning tag lawm kuv los ho
khiav mus rau Fresno.Thaum txiv Paj Nus yuav retire yawg yuav los rau
sab East ton nej ko kuv twb tau tsib yawg,txiv Paj Ntxheb nkawv mas
tsis yog mus CMA ned yom....... nkawv mus AS Cas Nom Tsu Muas
Muasnumtuam lawv lub church Lao Evangelical.Yuav luag txhua zaus yog
lawv lub church no muaj neeg tuag mas As Cas Paj ntxheb yuav tsum tuaj
koom lawv xwb-b yog yeej ntsib yawg txhua-ua zaus. Ua li cas es peb
pab kwv tij no nyias tseem mus nyias ib lub church thiab? Yog tim dab
tsis koj xav naj? Ua li koj puas tau nyob hauv CA no? koj puas paub
peb txiv Paj Tsab Yaj ua nyuam qhuav tuag tau muaj 2 xyoo lawm lauj?
koj yuav tsum paub yawg xwb-b.Zoo li koj tseem paub lawv zoo dua vim
thaum ub kuv pab kwv tij no nrog nej nyob koom zos.Koj pab kwv tij
nyob Phuvnyawj yog pab twg maj? Puas yog hlob Tshuas Xab thiab txiv
ntxawm Lij Koo lawv? ho puas yog yawg Txawj Zeb thiab txiv Nyiaj Kuam
dub lawv pab no?
Sib ntsib dua.
Tij laug Phwvnyawm

Phuvnyawm;
Kuv paub txiv Paj Tsab Yaj zoo, kuv paub yawg thaum xyoo 1971 los
lawm, thaum txiv Paj Tsab ua tus President rau Hmong Council (1989-90)
thiab thaum Moua Leng Mouanoutoua ua President es txiv Paj Tsab ua tus
nres xeem Hmoob Yaj ntawd peb/kuv yog tus xa txiv Paj Tsab sawv ces
YWMA-USA.  Hais txog cov kwvtij Phuvnyawj mas yog Nai Kong Txwj Zeb,
Nai Kong Txiaj Pos, Txiv Nom Zeb, Txiv Vaj Tsheej lawv.  Dr. Khus nej
cov California no kuv paub nej zoo.  Hais txog kev mus church mas vim
kuv thiab txiv Paj Ntxheb (Archan Se Yang thaum ub qhia ntawv nyob
Collegee Samthong 72-75) wb nrog Archan Tou Doua Yang thaum ub qhia
ntawv nyob College Samthong (67-75) mus C&MA.  Txiv Me (Paj Nus) thiab
Txiv Txawj Ntxheb (Xf. Txawj Ntxheb) lawv mas lawv mus Lao Evangelical
Church (LEC). Tam sim no txiv Paj Nus lawv nrog peb mus C&MA tag lawm,
tsuas txhuav Txiv Txawj Ntxeb lawv cov tseem nyob Banning, CA xwb
thiaj tseem mus LEC.  Vim ib leeg nyob ib qho es nyias thiaj mus nyias
xwb, zoo tiag ces peb mus church ua ke zoo tshaj,    Thov Vajtswv nrog
nraim koj thiab tsevneeg,
Happy easter,
Victor

Ab yab,
Raws li kuv nyeem nej tej lus sib tham no mas nej yog tib pab kwvtij
sib txheeb xwb. Tabsis nyias tseem looj rawv nyias ib lub nab kaj tuaj
sib tham. Yog li cia kuv mam muab me ntsis clues rau nej twv saib nej
puas twv  tau kuv nyuag npawg Phwvnyawm nawb. Yog nej leej twg twv tau
lawm no ces nyob twjywm txhob nroo tsam nruas hnov nruas to qhov
nawb.  Nej xav paub kuv tus me npawg Phwvnyawm ces nej ntaus tav rau 5
lub npe nram qab no nawb:
1.  Txhiaj
2.  Xyum
3.  Tsav
4. Tom
5. Tooj.
Ha ha ha.....