Raws li kuv tau interviewed lawv cov thawjcoj ntawm pab Chao Fa/cobfab
no mas lawv hais li no:
1. Thaum lawv xub xub pib lawv lub koom haum daws tso teb chaws no
lawv hu lawv lub koom haum hu ua " Oos kas puv puaim thuv xoos xaj
laus". Lub npe luv hu ua OPL. Thaum lawv xub pib mas muaj ntau haiv
neeg nrog lawv koom xws li cov nplog, pob thawj, thiab lwm haiv.
Tabsis tau ib ntus tom qab, lwm haiv neeg tsi pab lawv lawm. Lawv
thiaj muab lub npe daws dua tshiab hu ua "Chao Fa".
2. Lub npe Chao Fa/Cob Fab nyuam qhuav tis tsi ntev thaum PKH thiab
Yaj Teeb lawv sawv tua nplog nyob pem ciam teb Thaib xwb. Tus tawm
tswv yim tis lub npe no yog yawg Yaj Teeb.
3. Thaum yawg PKH tuag lawm, yawg Paj Kaub Muas yog tus lwm thawj. Vam
Mab Yaj yog tus tuaj ntawv sawv ntawm PKH xwb ntiag. Lub sij hawm
ntawd, yawg Yaj Teeb khiav tuaj Miskas lawm. Txij thaum PKH tuag ces
lub npe Chao Fa tuag nrog yawg lawm. Coob leej xav hais tias yawg Dr.
Her Soua sawv los pauv yawg Paj Kaub Hawj. Ib txhia ho xav tias yog
yawg Yaj Teeb rov mus sawv yawg Paj Kaub Chaw. Tabsis qhov tseeb, lub
meej mom ntawm pab Cob Fab tseem yog nyob rau ntawm yawg Paj Kaub
Muas, Num Tub Kwm thiab yawg Vam Mab Yaj lawv.
4. Ua ntej PKH tuag, nws twb tau rov los sib sau lawv ob pab Cob Fab
uas tau sib tawg los lawm yav tag los. Lawv ob pab no muaj xws li Muas
Nyiaj looj, Yaj Tswv Yeej, Yaj Nyiaj Huas thiab nrog rau PKH lawv pab
qub rov los sib sau uake. Tom qab lawv sib sau tas lawv tau sau ib
daim ntawv ceeb toom officially mus rau hauv kab xuas kas las hoom
thiab xab phas qhuas mab qhoos heej xaj Thaib. Txij ntawd los txog rau
hniaj hnub no, Thaib tsuas lees paub tib pab neeg no nyob Thaib teb
lawm xwb. Yog leej twg mus claim tias nws yog Cob Fab nyob rau Thaib
teb. Thaib yuav muab nws saib nws ho txhawv qhov twg los. Tamsim no
pab Cobfab lawv twb muab lawv daws dua npe tshiab hu ua "Hmoob Moj
Zuab" no lawm. ( yog leej twg xav paub txog daim ntawv pojthawj uas xa
rau hauv kab xuas kas las hoom ces tij tauj rau yawg Paj Kaub Muas
tau. Tsi ntev dhau los yawg Dr. Muas Tub Ntxawg los txog peb teb chaws
no peb twb muab ib daim rau yawg coj los rau nej cov Cobfab nyob tim
Miskas ko lawm.
4. Tamsim no mus lub npe nplog Chao Fa no tau muab pauv ua "Hmoob Moj
Zuab" Lawm. Lub npe Hmoob Moj Zuab txhais hais tias "Hmoob sib hlub
Hmoob". Leej twg xav paub ntxiv tiv tauj mus rau peb cov thawjcoj
"Hmoob Moj Zuab" tau.
Fajkhaum

ruam ua luaj li tseem tsis paub thiab. chaofa ces txais tau hais tiag
neeg hav zoo no xwb los pob. cov neeg siv los lus chaofa ces yog cov
neeg ruam xwb thiaj li siv xwb vim lawv ruam dhau heev lawm es lawv
thiaj li tsis paub tis ib lub npe rau lawv es lawv thiaj li yuav nplog
lub npe xwb.
Amen

Fajkhaum,
Koj hais raug li raug tau lawm. Peb cov neeg sab nraum ces tsuas muaj
feem paub li koj paub xwb tsis tshaj ntawd. Qhov tseeb thiab raug
tshaj koj hais ko ntshe yuav tau tos cov thawj cob fab mam los hais
ntxiv xwb. Tsuas muaj ib qho ua koj hais tsis thooj li kuv hnov dua
los xwb. Xyoob '75 ua Zoov Zuag sawv pem toj siab luag yeej siv los
lus "cob fab" no rau lawv lawm. Tom qab xyoo '77 rov los ua Hmoob
khiav tuaj mus Thaib Teb tag zuj zus es lawv cov cob fab mus poo nrog
luag lwm haiv neeg me me hauv Los Tsuas, Paj Kaub mam rov los tsim dua
lub npe koj hais hauv qab los duav lawv sawvdaws yuav kas moos tim
ntsej tim muag ntawm luag cov tebchaw loj kom luag pom hais tias tsis
yog Hmoob xav ua huab tais ho yog Hmoob raug tsim txom nrog rau lwm
haiv neeg me es thiaj li sawv kwv riam phom. Txij li ces lub npe "cob
fab" mam li hloov mus mus los los li ub li no ua peb caum tsis pom
lawm tabsis mas luag cov sab nrauv yeej tseem hu cov nov hu ua "cob
fab" no tas li.
-M

M.M Lee,
Kuv lam piav li qhov kuv paub rau koj seb puas thooj raws li qhov uas
koj tau hnov los. Kuv tus kheej los yeej yog ib tug me nyuam Caub Fab
thiab. Thaum lub sij hawm ntawd kuv tseem yau heev (6 xyoo xwb), yog
li ntawd kuv kuj tsis paub tseeb hais tias puas yog peb rov ti lub npe
no rau peb. Tab sis raws li kuv hnov kuv txiv lawv piav mas lub npe no
yog tog Liab (Nplog, Hmoob, Pub thawj, Nyab Laj) ti rau peb. Qhov uas
lawv ti lub npe no rau peb mas yog vim peb ntseeg Tswv Ntuj. Thaum lub
7 hli - 9 hli, xyoo 1975 ntawd peb mus ua tsev kheej teev hawm Tswv
Ntuj nyob rau taw roob Phu Npiab. Peb thov kom Tswv Ntuj los cawm peb
cov me nyuam Hmoob ntsuag.
Raws li kuv hnov thiab kuv nco tau mas peb thov ntuj li no: Thov niam
thiab txiv Vaj Ntxw Ntuj, Tij laug los tuam Vaj Ntxw Ntuj, Vaj Ximn
Xais, Txiv Yaj Soob Lwj, Txiv Yaj Sis Lwj, Txiv Vaj Tswv Zuag, Vaj
Ncuab Laug, Zaj Txwg Zauj Laug, Xob Txwg Xob Luag, Caub Pha Nyas EE,
Tswv Luaj Tswv Av thiab tseem thov Huab Tais Nplog cov txhiaj meej
(ancestor) tib si los pab peb thiab los thaiv ntsis ntaj ntsis riam.
Qhov no thiaj ua rau tej neeg zej zog tsis pom qab yuav piav. Thaum
tub rog tuaj nug cov neeg nram zos hais tias cov neeg uas khiav mus
pem hav zoo yog mus ua dab tsi? Cov neeg nram zoo los kuj paub lus
Nplog tsis zoo ces tsis pom qab qhia tau lub ntsiab rau tub rog, ces
tub rog thiaj to taub yuam kev hais tias peb cov mus pem hav zoo yog
mus ua tswv ntuj (Caub Fab) lawm. Nom tswv Nplog thiaj txhib tub rog
tuaj tua peb, ua rau peb chim ces peb thiaj rov los tua cov tub rog
nyob rau Moos Cab. Txij thaum ntawd los ces lub npe no cia li nrov
ncha thoob plaws qhov txhia chaw lawm xwb. Hos hais txog OPL li Faj
khaum hais los nws yeej yog lub hauv paus ntawm Caub Fab thiab, tab
sis nws twb tshwm sim ua ntej lub npe Caub Fab lawm.
HL

Lub sijhawm 75 ntawd, Hmoob tsi tau hu Hmoob ua Cobfab. Nplog tua
Hmoob es yog Nplog hu hmoob ua Cobfab xwb. Hmoob tis npe ua Cobfab yog
tom qab no lawm.
Fajkhaum

Lub npe CHAOFA yog nplog tis rau lawv xwb tsis yog hmoob tis. lawv pib
muaj lub npe no thaum lawv mus khiav mus ua lawv lub tsev kheej nyob
rau pam kaib ze ze ntawm moos ood zoo li yog thauj 1977 los ze ntawv.
cov cob fab ruam no ntseeg tias vaj tsawv pab lawv ua rau lawv khoos
heev li. lawv tseem ntseeg tias cov tuag los tseem yuav sawv rov los
thiab. cov hmoob hawj yog cov tuav lub tsev kheej ntawv txog thaum
kawg nplog tuaj tua ua rau lawv tuag coob kawg tsis khoos li ces ua
rau lawv cov hmoob hawj tuag yuav luag tu noob thiab tsis tag li cov
hmoob hawj tseem raug nyab laj puas zos ntes nyob thoob naij tag nrho
cov txiv ntsev coj rau moos cab tab sis txog tom kev ces yawg tong kai
hawj ua txoj mob ces lawv muab nws daws me tsis ces ib pliag nws khiav
ces lawv muab nws cov kwv tij tua tuag tag nrho nyob rau ntawm dawm
yuav los mus rau moos cab. Tooj kaim ib leeg dim xwb.
Amen

HmongLao,
Koj yeej hais tau muaj kuab thiab sib dhos zoo lawm li kuv pheej hnov
hnov los thiab. Kuv nyeem koj cov lus tag ces kuv pom me me hais tias
tos Hmoob sawv "ua huab tais" tsis nce tes los yog vim Hmoob tuav tsis
tau ib lub huam phiaj thiab muaj tsis tau ib lub ntsiab los puas yog
ib tug tim tswv ua tuaj Hmoob tog xwb. Hmoob pheej mus lob ub lob no
los sib txuam. Thaum hu kom tuaj pab los hu yus me dab thiab luag me
dab tibsi. Ua li Doctor Yaj Daus tseem sau tawm ua, thaum ub Faj Tim
Huab Tais (Chin Shi Huang Ti) twb yog tus Suav loj tuaj tua Hmoob los
tom qab no Hmoob ua neeb Hmoob tseem hu nws tuaj pab Hmoob mus ntau
rog nrog dab Ntxwg Nyug thiab. Aub! Yus mus hu yus tus yeeb ncuab tuaj
pab yus lawm ces tsis tas tsa ntaj li os. Luag tos yus tseem tuaj tuaj
dab ntub ces rho ntaj yus caj dab txias zias xwb. Txawm yog Chin Shi
Huang Ti, Xeem Xais, Buddha, thiab lwm tus dab qhua dab qus nrog nraim
Hmoob es Hmoob thiaj li xub tsis yeej luag los mas.
-M

Txawm yog tim txuj nyuas kev muaj nyuaj quav saw neeg zig le ntawd es
txhaj khaum peb Hmoob xeeb leej xeeb ntxwv taag. Naj nub nua tub paub
taab hab txawj npaud lawm los tseem naj nub sib rhuav qeeg xwb nev.
ms

Mainas,
Koj yuav tau mus ua research ntxiv es mam li los nthuav tawm rau peb
paub nawb.
Nej ib txhia kuj hais raug lawm thiab tab sis nej yeej tsis tau chwv
lub keeb tiv huam yuaj ntawm Caub Fab kiag li.  Cia muaj caij kuv mam
li los piav qhia nej mloog.
Fajkhaum, kuv thov caw koj piav Caub Fab lub npe thiab lawv lub neej
ua ntej los tau.
NeoHmong

Maina,
Ua cas koj yuav txawj hais ua luaj thiab. Yawg HMong -Lao no los
txawj hais cov zaj txheeb nquas hus dab no zoo kawg nkaus thiab. Ob..
yaub, hus dab coob tag npaum lawm es tsam lawv tuaj sib ntshib ces
lawv tuaj sib tua thiab ne. Tog..peb Moob pheej tsis khoo thiab ua
tsis tau dab tsis los vim hus dab ntau dhau hwv lawm. Lwm zaug peb
yuav tau xyaum thiab kawm hus lwm tug tswv ntuj tswv teb dua. Tej
zaum, yog GVP tag txoj yawg lawm no, peb yuav tau hus yawg thiab vim
yawg yog peb ib tus Huasbtais thiab ov. Kuv hnov tias muaj neeg mob
pws tom tsev kho mob twb yuav tuag, yawg mus xyuas thiab plw plw taub
hau tag nas cia li zoo lawm. Muaj 2-3 leej lawm thiab no nawb.
Tony