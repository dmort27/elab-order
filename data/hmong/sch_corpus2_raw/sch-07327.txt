Cov kwvtij Hmoob/Moob kws mov hab tshua,
Peb nyob ib saab ntuj ua heev ua luaj es yog peb nrhav kev dlaws tso
cov kwvtij kws maag yej tom haavzoov los yog peb nrhav kev ntxeev
tseemfwv Lostsuas (LPDR)? Kuv xaav mas yog peb nrhav kev dlaws tso cov
tom haavzoov es ho rhu hlo tug saus kws chob tseemfwv Nplog lug tau 29
lub xyoo nuav mas tej zag kuj yuav tsi luaj twg. Tawm sis yog peb yuav
nrhav cai ntxeev los ncaws tseemfwv Nplog tawm mas sov puas yuav khws
las. Kuv txhawj nyob tsaam ces thaus kawg peb quav paim xwb lauv....
Raws le kuv soj saib hab ntsuag lug txug mas tej neeg thoob tsib hab
tej tub txawj txeeg (intellectuals) kws muaj koob meej puav leej
advised against txuj kev naj nub moog kwv paib tawm tsaam tug ub tug
nua. Tseemfwv Miskas tub yog yug tug tseemfwv lawm es ua caag yuav
txug sav ua luaj? Yuav kom tau ib yaam dlaab tsi los yuav tsum yog
moog kwv paib xwb? Puas yog peb nuam yuam kev rua saab txhud lawd?
Kuv xaam pum tas:
1. Yaav ntuj thau u Faab kis hab Miskas tuaj paab peb ntawd tsuas yog
puab nrhav kev paab cuam rua puab tug kaasmoos xwb, tsi yog puab taab
ncuab los sis hlub peb es puab txhaj tuaj paab peb. Puab muab peb siv
txaus le puab lub hom phaj ces puab tub muab peb xyeeb hlo pov tseg
yaam tsi rov kaum muag saib le lawm. Tsuas yog peb ib feem nyob tsi
tau ces txhaj nyag peem nyag tawm rua tim Thaib teb hab raug U.N. leeg
ua neeg thojnam tawg rog (political refugees)lawm ces tseemfwv Miskas
tsiv tsi dlim txhaj ua ib sab leeg txais peb ib feem tuaj rua nwg lub
teb chaws. Qhov nuav tsi tau txhais has tas tseemfwv Miskas yuav tsaa
peb tw ntxab raws le peb ntshaw los yog yuav paab peb le peb txuj kev
xaav.
2. Thaus tog lab muab peb ncaws tawm plawg lawd, peb tug tseemfwv
Miskas yeej tig hlo lug nrug luas muaj kev phoojywg (diplomatic
relation) lug txug lub zwj ceeb nua. Qhov nuav yog ib qho tsim nyog
peb muab ua zoo xaav kuas meej pem saib yog le caag tag.
3. Txij le 1975 lug txug rua lub zwjceeb nua, tseemfwv Miskas kuj los
tso leej puav neeg qaab rooj moog soj ntsuam peb cov pawg kubxaj zag
puav tawm sis yeej tsi muaj ib leej numtswv MIskas lug coglug, tsi has
qaabrooj los sis qaumrooj, tas luas muaj pluaj sab yuav txhawb hab
paab peb cov pawg kubxaj ib qho luaj ntiv teg rua qhov twg hlo le.
4. Tseemfwv Thaib txhawb hab siv peb cov pawg kubxaj qee pawg los
tsuas yog siv lug tawm tsaam luas tug yeeb ncuab nkaus nkaus xwb, no
more, no less. Thaus puab yeej cov Mooblab kws tawm tsaam tseemfwv
Thaib lawd, hab yeej NPlog txuj kev phoojywg lawd ces tseemfwv Thaib
muab cov kws puab siv ntawd txu lug nyob tsi muaj paug muaj ntsis.
Leej twg yuav tua puab le caag los yeej tsi muaj tug has tau. Paaj
Kaub Hawj is a good example.
5. Cov kwvtij Hmoob tom haavzoov tiv tau 29 lub xyoo lug lawm yeej tsi
muaj kev hloov (positive political progress) kuas hum peb tog lub sab
ib feeb hlo le. Tsi taag le ntawd xwb tseemfwv Lostsuas tseem muaj
cuab kaav tsi leeg paub txug cov kubxaj ntawd hab tseem naj nub muab
puab lawv tua yaam tsi muaj ib lub tebchaws twg yuav qheb tau qhov
ncauj has tau.
6. Peb ib txha naj nub qw tas tseemfwv Lostsuas ces tog tuag xwb los
yuav tuag sai sai yeej tsi dlim le. Tawm sis qhov tseeb peb cov sab
nrau kws naj nub moog zig (luv kuaas) luas hab cov tom haavzoov naj
nub tuag, ze rua qhov yuav tu noob. Puas yog peb cov kws naj nub qw
ntawd vwm lawm maj?
7. Yaav dlhau lug muaj qee leej tau coj cov tub tshaabxu
(reporters)txawv teb chaws moog pum kag hab muab tau dluab (povthawj)
lug tshaaj tawm rua lub ndlaj teb nrug paub los yeej tsi make any
difference. Yeej tsi muaj ib lub tebchaws kws yuav tuaj yeem txav kev
txhawb los paab tseemfwv Lostsuas, tub tsi has txug kev yuav paab rag
phom rua cov kubxaj moog tua Nplog lab.
8. Zag nua tau kag cov dluab video lug cob kag rua cov tub tshaabxu
hab lub koom hum Amnesti International lawm los yeej tseem tsi muaj ib
tug tseemfwv muaj zug huv lub qaab ntuj nuav has ib nyuas lu lug taab
ncuab txug peb cov mivnyuas yau kws raug tsujyuam hab tua pov tseg
ntawd. Ua le puas tsim nyog peb tig rov lug ua zoo xaav saib qhov peb
ua puas yog lawd? Los peb yuav dlha txug txij luas xuas ncuav pas rua
yug es yug maam le zeem?
9. Txij le kuv xeev xwm lug tej ntaub ntawv kws luas tej kws txuj hab
tub txawj txeeg tau sau txug peb haiv neeg Moob/Hmoob, feem ntau yeej
has phem xwb. Yog le ntawd lub ndlaj teb neeg feem coob yeej xaav hab
to taub tas peb yog ib haiv neeg phem tag. Yog le mas kuv xaav tas
tsim nyog peb yuav tsum tig lug xyum ua ib cov neeg zoo, neeg muaj
integrity hab dignity kuas ib zej tsoom neeg qaab ntuj nua rov fwm hab
saib peb muaj nqes tsaiv yuav ua dlaab tsi maam ua.
10. Lub caij nua peb cov Hmoob nyob Miskas teb tseem muaj kev tu ncua
luj dlhau. Peb txawm tuaj tau yuav laug 30 xyoo lawm los peb feem coob
tseem ua lub neej qev luas toj yug yaaj, qev luas taig rau ntxhai xwb.
We virtually have no capability, as Teev Lis have stated. Peb cov kws
npau suav kuas lub teb chaws Lostsuas hloov lug ua democracy es peb ho
tau moog nrug puab nyob ywj sab ntawd feem coob tseem corrupt heev hab
tsi tau yog ib co neeg leem cai los sis coj cai hlo le. Yog tas lub
teb chaws Lostsuas tig hlo nua sov kev sis tua puas tseem yuav tu qaab
sai, tub tsi has kev thaaj yeeb.
Hlub muaj ntsis txhaam dlej lawm es laam hawv xwb. txawm tsi raug hab
tsi yog qhov twg los mej cov kws thoob tsib to nrog ho paab qha hab.
Ca sab hab thov lub ntuj lub teb kuas peb cov kwv tij Moob tom haav
zoov tau txais kev dlim, kev thaaj yeeb le puab ntshaw.
Moobsib

Kuv tsis xav hais tias cov teeb meem Hmoob havzoo nyob teb chaws
Lostsuas yuav yog ib yam loj nyob rau peb lub neej hnub no thiab yav
pej suab.
Tej yam peb sib cav sib tham li nyob SCH no mas, kuv xav tias peb feem
coob yog tsis pom muaj lwm yam zoo tham dua es lam hais lawm xwb, tsis
yog li ces peb yog ib co neeg tsis kam tsia los puas npaj rau yaj pej
suab li. Peb muab khwv xim yam tag los ntau dhau lawm.
Lub hauv paus tseeb ces yeej muaj li koj hais los saum no lawm. Kuv
xav tias peb yuav hais tias tej Hmoob hav zoo no yog Hmoob li teebmeem
nkaus xwb los ntshe yuav tsis tseeb thiab tsis yog. Koj saib cov nom
tswv Hmoob uas sawvdaws yeej paub zoo heev, thiab yog tias lawv yuav
uas raws lawv kev ntshaw ua tus loj los puas nraug lwm tus dag txais
li peb ib co hais nyob hauv no, lawv coj no yuav tsis ua tej yam zoo
li peb tau paub thiab tau pom los lawm. Cov coj no pib txiv li Com.
Vamkaim, Zoozuag, Txawjpov, Vwjmais los txog rau Pajkaub. Lawv cov no,
yeej zoo siab hlo muab lawv tej rov ntsav, txoj sia los pua lub teb
lub chaws ua lawv hlub thiab txhawb lawv haiv neeg lub koob lub npe.
Koj saib, lawv tsev neeg, tej txheeb ze yeej tawm tuaj mus tag lawm,
tab sis lawv tus kheej yeej nyob ua raws li lawv xav tais lawv yuav
tau tsum ua. Peb cov Hmoob hav zoo tsam no los yeej tsis txawm tshaj
lawv coj no. Peb yuav muab liam rau tus ub tus no, yam ub yam no tsis
tau thiab tsis yog lawm. Peb yuav tau tsum lees paub yam zoo uas lawv
tau ua, thiab peb yuav siv tau cia txhawb peb lub koob lub npe lawv
yav tom ntej.
Tam si no, peb ib txhia los sib liam txog qhov ua rau Hmoob khiav teb
chaws Lostsuas tuaj rau Thaibteb coog heev. Peb xav tias tim muaj coj
neeg mus dag mus txias. Kuv xav tias peb lam sib khib es sib liam lawv
thiab xwb. Qhov tiag mas kuv xav tias tsoov fwv Asmeriscas thiab Thaib
yeej nris peb Hmoob hav zoo tus txiaj tus tsig, tab sis vim peb cov
Hmoob haus zos muab ua paim quav lawm xwb. Tus khoos kas tos Hmoob
Thabkrabbauj no, kuv xav hais tias lub ntsiab tseeb yog Hmoob hav zoo
lawm. Tabsis vim cov Hmoob hav zoo no tuaj tsis tau li siab xav, vim
lawv xoj kev tsis du li tej Hmoob hauv zos. Cov Hmoob hauv zos thiaj
muab txeeb tuaj ua ntej thiab ua dhua cai lawm.
Peb yuav tsis txhob khib khib thiab thuab thuab DR. Pobzeb, Nkaujnyiag
los puas tej uas ua hauj lwm saib xyuas fab human right no, los ib yam
li peb tej Hmoob uas kwv paib taug kev li cov longwalk thiab. Yog tsis
muaj lawv ntshe peb cov neeg haj yam yuav nraug tsim txom thiab poob
tej chaw phem tshaj no lawm. Peb ho muab piv rau cov neeg Lostsuas ne,
lawv nraug piam sij loj tshaj peb Hmoob, tab sis lawv coob dua peb,
lawv coj tus dua peb xwb. Nej puas xav tias 16 tus lostsuas uas mus
tau mus tua lub rooj fag Vastos yuav nraug xa rov qab li ntawd? kuv
xav tias yog lawv yog Hmoob ces lawv yeej tsis tau nraug xa rov qab
lawm. Yog li no peb yuav tau tsum zoo siab rau peb cov Hmoob uas qw ub
qw no cem LPDR thiab.
Muaj ntau txoj kev, ntau yam ua uas peb yuav pab tau Hmoob lub koog
lub npe. Tsis yog politic xwb thiaj ua tau rau peb zoo. Tsis yog peb
yuav tau tsum pab los puas ua txhua yam rau los puas nrog cov Hmoob
hav zoo no xwb thiaj yuav ua kom peb nrov koob muaj meej.

Nyob zoo Tobe,
Ua ntej no kuv thov ua koj tsaug uas koj tseem siv koj lub sijhawm los
nyeem thiab teb/faib koj lub zeem muag txog kuv cov lus. Cia kuv ho
teb thiab faib ntxiv ua nqe zus rau koj kom meej ntxiv.
Yeej yog li koj hais lawm thiab mas. Yog peb muaj num txaus lawd ces
nyaj twb tshwm tsi taus hauv no thiab ov. Tawm sis kuj yog ib qho zoo
uas peb nyias nyob nyias ib tsabteb los ho muaj lub vas nrogteb no rau
peb sawv daws sib ntsib thiab sib faib tswvyim. Yog tsis mob siab txog
yus tsob Hmoob lub neej mas yeej tsi quav ntsej kiag thiab nawb, kuv
xav naj.
Txoj kev xiam xablab ntawm qee leej li koj tau teev los saum no yeej
zoo lawm. Tsuas yog lawv tu ncua lub zeem muag deb es lawv tsuas raug
lwm tus los sis lwm pawg siv kom tau num rau luag xwb. Thaum kawg ces
yus tsob Hmoob yog cov ua nra laj kab thiab ua twm laij liaj rau luag
xwb. That's the way I see it.
Tej zaum qee leej los qee pawg uas muaj special interest los yog raug
lwm pawg siv ua twj (as tool) rau luag mas thiaj yuav khib. Tab sis
yus cov Hmoob, li kuv no, uas tsi muaj feem cuam nrog ib pab ib pawg
twg yuav tsi khib. Tsuas yog yus mob siab thiab hlub (taab ncuab) txog
cov kwvtij Hmoob uas raug kev kub ntxhov ntawd xwb.
Kuv xav tias qhov khib mas yuav tsi muaj npaud tab sis qhov tib mas
yuav tsum cia muaj mas thiaj zoo rau cov uas niaj hnub dhia ntawd. Li
kuv hais rau Nkauj Nyiag lawd, yog muaj dev niaj hnub tsem mas loj sim
zoo xwv yus thiaj li ceev faj thiab xeev xwm. tsis li ntawd ces tej
zaum yus twb maub nuj nuag rau qhov ntuj los yus tseem tsi pom qees.
Kuv xav tias kasmoos thiab human rights yuav tsum tsi txhob sib txuam.
Ua ke ntawd peb yuav tsum tau pom meej meej tias ua li yus lub zog
txhua yam loj npaum twg thiab yus muaj chaw tiag taw khov npaum twg
tso. Ntxiv ntawd yuav tsum pom yus tus yeeb ncuab lub zog thiab chaw
tiag taw kom meej meej mas mam li zoo nrog luag ntsuas zog. Peb twb ua
tau 30 xyoo los no tsuas pom yus ntsib kev pemsij xwb, raws li kuv
paub thiab pod, es ua cas pheej tsi xeev thiab hloov?
Kuv agree li koj hais.
Mov thiab tshua,
pdy

Peb hais ntau los yeej ntau xwb, tab sis kuv xav tias tej nyuam teeb
meem Hmoob hav zoo no ces xws li tej nyuag qub zuab qub mov, qub laij
qub teb, leej twg mus txhawb noj ces yeej yuav tau mob, leej twg mus
tshawb ua ces yeej yauv muaj dob xwb. Cov Hmoob hav zoo no tej teeb
meem yuav ploj yuav dua mus tsis ntev no, tab sis cov teeb meem tshiab
yuav muaj tuaj yog tias peb tsis npaj kom zoo, lwm hnub ces peb yuav
muaj coj poob qab, poob tsag ib yam li tsam no thiab ntag.
Thaum no kuv xav tias tshe sawvdaws hajyam yuav tu siab tshej nej hnub
ntxiv thiab. Qhov kuv hais no twb pib muaj lawm; nej saib lub zos KM52
(thaum ub tej tshiam laj txhiav xws pua nplooj muag tshav puas ces yog
yus Hmoob xwb, tab sis niam no tej kiab tej khw no ces tsis yog yus
Hmoob li lawm) thiab peb tej qub nomtswv thiab tub txhawj ntxhais ntse
uas ib txwm nrog LPDR noj siav noj nyoog los. Lawv phaum laus raug tso
tawm zuj zuj, tab sis tsis muaj coj hluas los tuav txuas ntxiv li.
Yam kuv xav pom peb phaum neeg tshiab yuav ua pab rau peb Hmoob nyob
ntuj qub qab mas yog li no xwb.
1 - Cov tub lam tub luam; kav tsij mus pab mus txw yus tej txheeb ze
tiv maj mam nrog luag ua lag ua luam. Xws li, nej cov kwv tij neej tsa
Hmoob nyob Michigan (vim nej muaj background khaiv restaurant) kuj sib
yaum mus pab txhawb kom cov Hmoob tim ub nrog luag ua tej nyuam lab
noj mov hauv dej tuag tej ntug kev uas mus pem Hmoob zos. Lwm tus paub
lwm yam kuj ho mus txhawd kom lawv ua lwm qhov thiab. Cov ho muaj
nyiaj thiab txhawj ntse zoo li Teev Lis thiab ib co Hmoob MN, los kav
tsij dhiav kev mus yuav (koom) feem nrog tej companies uas npaj rwb
roo yuav mus qis peev nyob Lostsuas teb. Raws mloog xov mas tsoomfwv
Lostsuas (neeg Lostsuas) yeej tsis muaj peev xwm yuav uas tau lag luam
kom yog nws tug nyob nws lub teb chaws li. Tej lag luam loj nws puav
leej muab muag tawm rau luag coj tub plua nej ua tsis yog neeg
Lostsuas kom mus qis peev xwb. Tseemfwv Lostsuas twb tau tsis txog 50%
ntawm tus tsam peev (profit).
2 - Cov tub txhawg nthxais tse; txhua xyoo kuv hnov tias cov kws qhia
tawm (teachers) Asmesrivca sib yaum mus xyuas peb tej qub zog thiab
peb tej neeg tim ub, vim lawv xav paub tias yog ua li cas peb cov me
nyuam Hmoob txhua tus lawv tau qhia puav leej hais tias lawv naim lawv
txiv ib txwm tsis tau kawm ntawd nyog tsev kawm ntawd li. Tab sis lawv
(cov me nyuam kawm ntawd no) kwj kawm tau zoo heev. Tsim nyog kawg
lawm uas peb tej twb txawg ntshais tse yuav tau koom tes nrog cov kws
qhia ntawv no koom ua ke. Thaum twg lawv mus txhob cia lawv mus dawb
xwb, yuav tau tsum sib sau tej nyuag qub ntaub ntawd los puas yuav
qhov yam nyuam khoom xws li xom qhuav los puas ntawd sau, pob rojhmob
(Npas ncaws, npas ntaus) tej no rau lawm coj mus pub rau tej tsev kawm
ntawm uas lawm mus xyua ntawm. Tab ntxawm peb ua tsis tau ntau los ib
xyoog twg pab tau rau li ob peb lub tsev kawm ntawv xwb ces yeej zoo
heev lawm.
3 - Cov Cojnoj Coj Ua (Politicians, Preachers, Activists): Yuav tau
tsum txhob sib sib khib, sib sib thuab li nej hnub no. Sawsdawv yuav
tau tsum paub sib zam thiab sib fim. Lub caij sib tw, peb mam sib tw
thab sis dhau lawm, thaum peb paub tias tus twg yog tus yeej lawm. Peb
yuav tau tsum zam, cia nws ua nws txoj hauj lwm li nws pom thiab nws
muaj peev xwm. Txhob nej nhub mus lob ub lob no los tshuv los taum.
Peb yuav tau tsum xyaum kom tau coj neeg tawvdawb tus cwj pwm. e.g.
Bush thiab Gore nkawm.
Thaum kawg; kom peb paub tias peb leej twg txawm ua dab tsi, xaiv txoj
kev twg taug los xij, peb yug log yog ib tug neeg Hmoob lawm ces peb
lub hau kev puas leej xaus rau tib qho - txhiv kho Hmoob lub neej
thiab lub kub lub npe kom zoo ntxiv xwb.