ua cas hnub no kuv tuaj txog tim hauj lwm no es tsis xav ua hauj lwm
kiag, pheej kho kho siab.  tsis yog kho siab nco hluas nkauj los yog
nco leej twg, tab sis ci li lam nco nco yus niag mej thaub ne?  nej
puas tau muaj tej lub sij hawm zoo li no thiab?  nej puas muaj tej lub
sij hawm nej ci li kho kho siab nco nco nej niag mej thaub/yawg thaub
thiab?  yog thaum nej muaj lub caij zoo li no lawm no nej ho ua li
cas.  hu phone mus nrog nws tham los ua cas?

Kwvtij....aw,
Yog koj nco-o koj niag mebthaub tiag mas kav tsij hu phone nrog tham
nawb.Kuv mas hnub twg nqa zaub thiab khoom nyhav-v mas nco mebthaub
txhua-ua zaus li od.Kuv xav mas koj lam dag xwb ntshai twb yog nco
hluas nkauj tim Nplog xwb ho......ha ha...ha..ha.....yog nyob-b lam
nco sai tsam yuav muaj dab tsi tshwm sim rau koj pob........ua dab tsi
yuav tau xyuam-m xim nawb koj naj.

kwv es, qhov kws koj ncux koj nam mejthaub hov tub yog naag mo nwg ua
ib thaj txawvx heev ua koj ib che tuag taag le lawm puag yog, sob zoox
sab heev hab sob ncux heev vim has tas yog mejthaub txawj ua thaj
tshab tub yog luag moog kawm tau ntawg ib yawg tshab lawm,thaum twg
mejthaub sawb sim moog ntsug yawg tshab hov nyob lawm,tsi sob dlai
tuag ov,
vmged

Vajhmoob koj cav paub zoo kawg yom!
Kwv...yus tej mejthaub yuav tsum saib kom zoo~ nawb, ib tsam yog lis
yawg vajhmoob hov hais nawb!
tejzaum luag hajtsis mus xyuag luag XXX movie tas lawm es luag thiaj
ua koj nco nco luag, tsis txhob mus muab luag ua kuatxob mos nos nawb!
xyuaj xwm me ntsis tsam ntsib xau nawb!

Kwv, yog muaj li ntawd tiag ces yog qhov zoo xwb nawb.  Yus nco yus
tus thiaj yog kev hlub tiag.  Kuv yuav tsis ntseeg li ob yawg npawg
hais los saum no.
Yog kuv yog koj ces kaj tsij hu rau pojniam ntag.  Muaj ib zaug kuv
twb ua li koj hais no lawm thiab.  Kuv hu xovtooj rau pojniam hais
tias ua cas kuv lam nco nco nws, ces pojniam cav hais tias yog nco
tiag ces kom los tsev.  Kuv ham tsis ceev ceev mus tsev thiab puag
kiag pojniam rau tom txaj lawm xwb las as.  Npaj ntawd mas cav ua tau
haib kawg thiab ua tau nco ntsoov li ov.  Tej thaum yeej muaj li koj
hais ntawd.  It's a good sign that your love for your spouse is
alive.  Keep it up!  Call her and go home!  She'll be waiting for you.

liab-- ua tsaug os.  yog li koj hais lawm los mas.  kuv twb hu rau meb
thaub lawm.  nws yeej hais lus mos mos rau kuv thiab tiag.  nws hais
tias hmo no nws mam ua ib qhov very special rau kuv ntag no.  cia saib
hmo no yuav ntsib dab tsi ov.
phwvnyawm-- txhob poob siab.  koj tij laug ces yeej tsuas muaj koj
niam tij tib leeg xwb os.

Liab,
Cia kuv piav muaj 2 cases rau peb sawv daws mloog.
Peb muaj ib tug txiv ntxawm nyob qaum teb: Hnub ntawd nws yuav mus ua
hauj lwm ces tus niam txawm nco-o tus txiv..... twb yog thaum muaj tab
meem tag tus niam mam piav rau peb mloo.Tag kis ntawd tus niam txawm
zoo li nco-o thiab tshua-ua tus txiv......nws mas yeej tsis sawv ntxov
li....vim tus txiv mus ua hauj lwm 6:00am......nws tseem pw nws muaj
qhov txawv-v nco-o ces nws sawv los hais rau tus txiv tias.....yawg
thaub ua cas tag kis no kuv lam nco-o thiab tshua-ua koj li thaum wb
tseem hluas-s ned.......yawg thaub txawm cem tias haub yaub.....ntshai
nag hmo koj noj mov ntau dhau lawm xwb os.....ab kuv hais tiag-g
hos.....tus txiv cia li mus ua hauj lwm lawm......mus txog ib tog kev
xwb ces tus txiv ua luv sib tsoo 2 txhais ceg dam 3 ntus kuj tsis
tuag......lawv twb thauj nws mus pw tom hoos maum......nws mam hu los
rau nws poj niam tias.....koj niam aw.....kuv ua luv sib tsoo dam ceg
tag lawm os......tej yam zoo li no kuj yog yus muaj qhov yuav raug
teeb meem los muaj.
Ib case ces nyob hauv Fresno no tiag......tus no mas ho yog tus
niam......ib sim neej mas tus txiv yeej tsis ua coffee rau tus niam
haus......niaj tag kis mas yog tus niam ua rau nkawv 2 leeg haus tag
ces nkawv mam mus ua hauj lwm lawm.Tag kis ntawd raws li tus txiv piav
rau peb.Tus txiv muaj qhov nco-o tus niam tag kis ntawd......nws sawv
kiag ces nws los ua tau 2 khob coffee rau nkawv haus tag.....ces tus
niam hais tias kuv maj-j ces kuv mus ua ntej lawm.....tus txiv ib txwm
kuj tsis kho lub tsho loj rau tus niam hnav thiab.....hnub ntawd nws
mus ntho  lub tsho loj(tsho tiv no) kho rau tus niam hnav hais rau nws
tias xyov hnub no kuv yuav tshua-ua nco-o koj ua luaj li......tus niam
teb tias ib chim tsaus ntuj wb twb rov sib ntsib......mam ntsib koj ib
tsam nawb......nws mus ua hauj lwm lawm.......mus txog tim hauj lwm
tav su ces tus niam cia li mob stroke ces tuag kiag lawm.....tus txiv
yeej tsis pom siav li.
Tej nyuag nco-o thas mab das xwb mas kuv xav nyaj yuav tsis muaj dab
tsi......yog yeej nco puag hauv nruab siab tob-b tuaj mas ntshai yuav
yog teeb meem xwb-b nawb.

Phwvyawm, yog ib tug saub nyeem tau npauvHmoob zoo kawg thiab yuam!!,
muaj ntau zaus yeej muaj li phwmyawm hais tiag nawb, nyob pem no, muaj
ib tug yawg hais rau nws tus pojniam tias nws hlub nws pojniam heev
no, tus pojniam mus txog qhovtwg los nws mus txog qhov ntawd txhua
zaus, tsis ntev xwb tus txiv tuag lawm. Ncontso ceevfaj txog tejno
thiab.

Ua cas nej yuav hais li na?  Ua li es nco tsis nyog lov?  Tej thaum
ham tsis muaj lub siab nco nco nws tiag las as.  Kuv kuj hnov tej
stories li nej hais no lawm thiab tiag, tabsis thov kom txhob muaj
dabtsi rau leejtwg kiag xwb lau.  Kuv xav tias yeej niaj hnub nco mas
nyab yuav tsis muaj dabtsi thiab.

Ua cas nej yuav hais li na?  Ua li es nco tsis nyog lov?  Tej thaum
ham tsis muaj lub siab nco nco nws tiag las as.  Kuv kuj hnov tej
stories li nej hais no lawm thiab tiag, tabsis thov kom txhob muaj
dabtsi rau leejtwg kiag xwb lau.  Kuv xav tias yeej niaj hnub nco mas
nyab yuav tsis muaj dabtsi thiab.
Muaj ib case nyob St. Paul yog cov ua kuv paub. Nkawv ob niam txiv nos
coj very low profile hais txog qhov sib hlub thiab sib tawb tej nos,
cas tag kig ntawm tus niam yuav mus haujlwm ua cas nws txawm los muab
tus txiv kiss ib baj ces nws txawm mus lawm, nws twb tsis tau mus txog
nws qhov work, tub ua tsheb sib tsoo tus niam tuag kiag tam sim ntawd.
Yus tej mes niam txiv tsis lam zoo yuav seev thiab nco nws ua yam tsis
xav tom ntej tom qab, yog muaj tej yam txawv~ nos zoo lis yuav muaj
dab tsis los destroy yus lub neej, ceevfaj.

Cov phoojywg,
Ua li cas hais mus hais los nej cia li ntshai txog txoj kev sib hlub
lawm thiab na.  Kev sib hlub dab tuag ntxwg nyoog muab tsis tau tab
sis yog tej thaum nej siab me ces cia li hu Huab Tais Ntuj kom nws
tsom kwm neb ob niam txiv kom txhob muaj dab tuag ntxwg nyoog los cuam
tshuam xwb ces tsis ntshai li nawb.....Phiajzeb

puas yog maj/

Kwv thiab cov phooj ywg sawvdaws
Cov niag laus li koj thiab kuv peb cov no mas nyob nyob lam cia li nco
pojniam, nco txiv tsi tau.  Yog yeej ib txhim nco mas kuj yuav tsi ua
li cas tiamsis yog nyob nyob lam cia li nco thiab kho kho siab mas ua
tsi nyog.  Koj mas muaj siv muaj npog loj nawb.  Yog lawb dab lawm kav
tsij thov Vajtswv heev.  Yog coj dab kav tsi ua neeb kom loj.  Yog
ntseeg npuv ntam yuav tau hlawv xyab thiab pe kom ntev.  Yog ntseeg
moslim yuav tau mus tua xya tus nkauj xwb dawb huv theej txhoj.
Kuv hais li no xwb cais nyiaj koj yuav maj nroog mus nrhiav kev pab
lawm laub txhob tos ntev.  Tej laus hais tias yog kho kho siab nco nco
niag pos laus li koj hais mas luag twb coj yus tus plig mus txog hnyuj
vab teem lawm no laiv.

phwvnyawm-- koj ua ntsus txawj ua saub hwv nawb.  koj twb yog vajtswv
neeg lawm, yog txawj xav tseem yuav thov vajtswv rau luag ne.  tab sis
txawm li cas los hnub no kuv twb tseem noj qab nyob zoo tsis muaj dab
tsi.  txhob poob siab, nag hmo kuv niag meb thaub twb ua valentine rau
kuv thiab pauj tej kev phem kev tsis zoo ntawd mus rau hnub coog hli
kawg tag lawm, nyaj yuav tsis muaj dab tsi lawm.

Phwvnyawm sau…“Tej nyuag nco-o thas mab das xwb mas kuv xav nyaj yuav
tsis muaj dab tsi......yog yeej nco puag hauv nruab siab tob-b tuaj
mas ntshai yuav yog teeb meem xwb-b nawb.”
Nuav yog Phwvnyawm xauj moog rua huv tug ntsujplig (lub sab) kws muaj
qhov phem, qhov zoo, qhov hlub, qhov ntxub, qhov tshua, hab qhov ntab
le kws noobneej ua neej nyob hab pum dlua.  Ob tug tuabneeg kws koom
ib lub cev hab txuas ib txujsa yeej koom ib tug ntsujplig.  Thaus tug
ntsujplig tsi kab hab tsi kais, nwg tug txwjnkawm yeej paub.  Thaus
koj paub lawm ces cale thov Vaajtswv kuas koj lub sab kaaj es koj
txhajle tsi txhob muab lug xaav ntau.  Thaus xaav ntau ces koj yuav
novqaab txug koj lub neej sau yaajsaab.  Koj moog kev “khuab teg hab
dlawm taw” rua yaag kev yaag ncua ces koj txhajle ntsib teebmeem.
Kwv sau…“txhob poob siab, nag hmo kuv niag meb thaub twb ua valentine
rau kuv thiab pauj tej kev phem kev tsis zoo ntawd mus rau hnub coog
hli kawg tag lawm, nyaj yuav tsis muaj dab tsi lawm.”
Nuav yog Kwv siv “txivneeb” txujkev pum dlua hab txuas lub neej sau
yaajceeb moog rua huv yeebceeb.  Txivneeb has zaaj lug nuav lug dleev
lubneej sau yaajceeb kuas tug tuabneeg ntawd muaj lub sabkaaj.  Txawm
yog cuaj zaaj losyog kaum zag kws txivneeb moog tshaam huv yeebceeb
rov lug los nwg has tuab zaaj qub lug ntawd xwb, vim nwg nplig kuas
puab muaj lub sabkaaj.  Thaus tug tuabneeg ntawd lub sab kaaj lawm,
nwg yuav tsi xaav ntau hab nyaj mob.  Ntev nub hab ntau mo ces nwg tug
mob txawm yaaj lawm.  Yog ncu hab ua npausuav phem es ntshai ces tug
tuabneeg ntawd yeej taug kev yaam “muaj maab soo teg hab muaj hlua
dlawm taw.”

mes tijlaug kwv es.....
kuv yeej hais lawm haistias, lub me sch no yog ib qhov nyuag chaw tuaj
thaam pem, tuaj nkawg xaiv, noog xaiv, plig sab hab ua rua kuv taag
kev casab.....ua rua yug muaj kev casab....tag tag le luas pob.
ncu quaspuj tuaj thaam xwb, tug huav has le caag tuaj los muaj.  tug
muab yug tso dag los muaj tug tso luag los muaj, tug hem los muaj tug
txhawb los muaj.......cab cab cab....tam tseem cov nyuas tsuvtum nyuas
tsuvtum hmoob sch nuav ua caag yuav ncauj lab ua luaj ne........
ca kuv has le nuav.........mes kwv nawb....qhov koj ncu ncu koj tug
mes mejthaub naasej mas yog le nuav.....tej zag yog valentine ncig ib
xyoo lug yuav txug es nwg txawm ua rua koj lub sab xaav txug tej kev
zoo kws koj tug miv honey mejthaub tau paab, tau hlub, tau txhawb koj
ntau lub xyoos lawm txhaj ua rua koj zoo sab hlab nplooj sab puv npo
rua nwg......hab xaav hastas yuav ua caag koj txhaj yuav pauj tau nwg
txuj kev hlub.
qhov nuav yog ib qhov kws zoo.  yog ntau tug txivneej txawj xaav le
koj ces ntshe peb cov divorce rate yuav tsi sab npaum nuav nawb mog.
Peb cov quaspuj lub sab ntshaw ces yog tau tug quasyawg kws txawj ncu
yug, txawj nyam yug, txawj fwm hab saib taug yug xwb.  lwm tug txawm
yuav has le caag los xij, nruab sab nreeg rua yug txug kev zoo sab hab
kev sib hlub sib ncu xwb...nwg yog qhov # 1 hlo.  Tsi txhob poob sab
rua tej puab pav txug tug ub tug nua.........kev sib ncu hab sib hlub
yeej yog lub hompham ntawm txauj kev ua txwj ua nkawm..........
noogdlej

ntuj os ntuj aws.....tij laug moobsib aws......
kuv tub moog saib mej zaaj movie taag lawm, koj le dlej num tub tsi
nam nyaav kag le es ua caag yuav moog pluj tau ntev ua luaj.....los
yog koj moog hloov kauv nplooj lawm na.........
noogdlej
 puas yog maj/

Kwvtij...aw,
Peb noob neej ces thaum Tswv Ntuj hu lawm ces kawg sau nra nrawm nroos
xwb los mas.
Kuv tsis yog hem koj nawb......nco li koj nco thiab kuv nco 2 niag
mebthaub ces tsis muaj quav dab tsis li os.Kuv li sais ib hnub yuav
tsum hu xov tooj rau mebthaub 1-2 los 3 zaug diam laid.Nco mas mus noj
mov tom luag tej mebthaub tsis mus los nco ib zaug......yog zaub mov
qab-b los nco ib zaug ua cas nws tsis tau noj nrog yus,tsis qab los
nco ib zaug,mus ua hauj lwm tav su tshaib-b plab los nco ib
zaug......noj mov ntse dej los nco ib zaug.......pw hmo ntuj nws tsis
nyob no-o yus los nco ib zaug.....ha..ha..ha....tej kuv hais no koj
yeej tsis muaj li los? kuv li lais thaum pw tsaug-g zog ua-ua qaj lawm
mas thiaj tsis nco lawm xwb laid.
Dony,
Tej teeb meem loj-j li 2 cases kuv tau piav no,tseev yus thov ntuj los
yeej pab tsis tau,tej zaum ntshai twb yog Tswv Ntuj cia yus raug li
ntawd.
Tony,
Koj piav yog lawm lauj......tej zaum yus tus ntsuj plig yeej paub ua
ntej lawm nws thiaj ua kom lub cev ua tej yam txawv-v ntawd rau yus
tus hlub.

phwvnyawm-- yeej yog li koj hais thiab los mas.  tab sis kuv li mas
kuv tsuas nco yav nruab hnub xwb ov.  yav tsaus ntuj mas yog yus pw
yus ib leeg xwb mas kuv haj yam zoo tsaug zog xwb as.  muaj ib niag pw
nrog yus mas nws pheej phov phov yus mas kuv haj yam tsis tau zoo
tsaug zog kiag li.  nej cov hluas mas hmo ntuj mas yeej nco xwb laus
vim rau qhov yeej toob kas txhua hmo ne puas yog mas haj..haj..haj...