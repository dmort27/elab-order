Cov phoojywg,
Originally, qeej thiab nruas tsis yog siv rau ntees tuag xwb. Tabsis
peb cov Hmoob uas khiav los rau xov tshoj no hloov kev nquam pag nquam
nruas lawm. Tsam no ces tsuas tshuav lo lus "nquam paj nqam nruas" ua
puav pheej lawm xwb. Thiab tsam no ces peb ho siv qeej siv nruas rau
sab txias lawm xwb.
Peb tseem niaj hnub siv cov lus li nram no:
Nquam paj nquam nruas = Ua npoos (boun)
Nquam paj = Tshuab Qeej
Nquam nruas = Ntaus nruas
Ua pag ua xau = dhia qeej tag ces qoj cev li ua kungfu ( Cov Hmoob
nyob Suav Teb tseem ua)
Ua pag = dhia qeej
Ua xau = Ua tawtes (kungfu)
Tawtes = Kungfu (Tsuas hnov dab neeg hais tias txheej laus thaud mas
txawj tawtes heev no xwb)
Peb tseem niaj hnub siv hais tias ua pag ua xau no, tabsis qhov tseeb,
niam no peb tsuas ua pag lawm xwb, peb twb tsis ua xau lawm.
Peb tseem siv lo lus hais tias "ceev faj tsam koj ntsib xau". Tabsis
peb twb tsis paub hais tias xau yog dabtsi. Ntsib xau ces yog mag
kungfu ntag.
HL

peb tsis uas xau lawm es peb thiaj nyob taus uas kes los mas. txojkev ua
xau ces yog txojkev sib faib
-
Message posted using http://www.talkaboutculture.com/group/soc.culture.hmong
More information at http://www.talkaboutculture.com/faq.htm

Txhob tu siab vim txoj kev ruam txij peb tau xeevxwm los no tsis yog
pejxeem ruam tiam sis yog " Nom Hmoob Xovtshoj ruam."
Vim pebli Nom Hmoob nyob Xovtshoj yog nom loj tshaj thiab siab tswm
ntuj. Muab meejmom thiab nyiaj saib tseemceeb dua haiv lawm thiaj 1.
Ua yoov ntxuav tes. 2. Ua noog qejqawg poob qab nrag.
Koj puas xav hnov zaj dabneeg yoov ntxuav tes? Tsis xav hnov los kuv
yuav tau hais pub rau koj mloog vim hmoob zoo li ntawd tsis txawv li.
Thaum ntuj tsis teb raug kab thiab ntsaum, tsiaj thiab neeg sib txuas
tau lus. Lub caij no Saub tsis tau tsim tsov los tsuas muaj yoov noj
100 tsav yam xwb. Lub caij no yoov loj heev cev luaj cev lasnpuas rog.
Yoov tom neeg thiab tsiaj noj, noj luam thuam thiab qhuas dhau cai
heev. Twb tsis xav noj los tseem muab tom kom tuag pov tseg tsam
ntsuab xiab kua ntus lug thiab lwj nyuaj heev vim yoov tsis tau txawj
ntej qe kom ua kas noj cov nqaij thiab lwj tas sai. Lub sijhawm no
yoov xya me nyuam.
Thaum Saub paub tias yoov tom tsiaj thiab neeg ua lwj ua liam. Thaum
no txhaum Saub. Saub thiaj tsim tsov thiab tso tsov los. Thaum tsov
los lawm ces yoov kaus tsis zoo thiab tsis muaj zog npaum tsov . Tsov
tom tau tsiaj tsov noj tas du lug tsis seem. Yoov tom tau tsiaj, tsov
huas kiag noj... noj du lug tsis tshuav rau yoov. Thaum no lawm yoov
loj thiab yaim pobtxha xwb los tsis tsau lawm. Yoov tej me nyuam tuag
zuj zus vim tau yaim pob txha lawm xwb. Thaum zoo li no lawm yoov tom
tau tsiaj ces yoov ntshai tsav tsov pom thiab txeeb noj. Yoov thiaj
muab yoov cov me nyuam mus ntsaws rau hauv tsiaj lub cev kom tau noj
tsau. Muaj ib zaug yoov tuaj ntsib Hmoob thiab hais rau Hmoob tias
tsov heev dhau hwv lawm. Peb yoov tom tau tsiag yog peb nrawm ces tau
yaim tes thaum tes los ntshav xwb. Yog tsis khiav tiag tsov tseem yuav
tom peb noj thiab. Peb yoov ces nim no ces ntxuav tes lawm xwb las
as.
Thaum Saub hnov Saub thiaj phum kom yoov ntej qe rau tej tsiag tuag
los yog nqaij, thaum daug yuav tsum mus ua kas noj cov nqaij kom txog
thaum lwj tas mas daug ua tus yoov tuaj tis ya. Tsis pub yoov loj li
qub lawm. Tsis pub yoov tom tau tsiaj noj lawm.
Dhau ntawd los Hmoob yog tus hnov yoov hais los lus tias " peb ces
ntxuav tes lawm xwb os" Hmoob thiaj pheej piv lus tias tsam ua yoov
ntxuav tes.
Nim no kuv saib mas peb hmoob ntxuav tes lawm thiab xwb. Qiv luag toj
yug yaj, qiv luag av yug tsiaj, qiv luag av ua noj, qiv luag tsev
nyob. Pauv tsis ntxiv yoov lawm xwb.
Tiam sis ib txhia nom loj tseem khav kawg. Tabsis qhov tseeb twb
ntxuav tes lawm xwb.
Koj sim xav saib!

HL,
thov kom koj twb muab ua zoo xav nawb mog. peb hmoob xov tshoj tsis
yog "nplam ntxhiab" ov. peb yeej paub paub, tiam si, peb yog cov tawg
khiav los mus vim kev ua tsov ua rog. tsis yog peb xav xav tsog tseg,
tsis yog peb lam txawj ruam tuaj, TIAM SI, yeej kawg nkaus tias peb
hmoob xov tshoj yog cov raug kev quab yuam ua tsov ua rog.
piv txwv, peb hmoob mekas twb tsis ua kev cai dab qhaus thooj li cov
kwv tij los tsuas lawm. yog tua tsiaj txhu, peb twb tsis tua hauv tsev
lawm. peb tseem yuav tau yoog mekas txoj cai es coj mus tua tom tshav
tsiaj, mus tom muab tej ntawv ntub ntshav tov tag mam li coj rov qab
los ua tom tsev. qhov no koj puas xav tias yog peb hmoob mekas nplam
ntxhiab los yog ua li nplog hais, "cas pees" lawm xwb?
kuv twb hais ntau ntau zaug hauv no lawm neb. kuv hais tias, thaum i,
yaj me nus (DYD txiv), twb mus kaw tau hmoob suav tej lus. nws mus
noog lawv kom lawv qhia txuj ci. cov kwv tij hmoob suav tseem hais,
"peb tsis muaj txuj ci dab tsi li lawm as. rab txiv qeej los nej khiav
mus nej muab nqa mus lawm." cov kwv tij hmoob suav tseem lees paub
tias cov hmoob tawg los rau xov tshoj yog cov nqa hmoob cov puav pheej
noob neej tsim txiaj los lawm tag. es, ua li cas hnub no koj ho xav li
no?
peb yeej poob tej yam lawm los mav, tiam si, tsis yog nplam ntxhiab es
thiaj li poob. yeej raug luag quab yuam thiab tsim txom thiaj li tau
tso tseg, thiaj li nqa tej txuj ci tej teej tug tseem ceeb tsim txiaj
khiav los lawm xwb. lawv nyob tom qab los lawv yeej raug txia mus ua
suav ntau pab ntau pawg kawg li lawm thiab. lawv yeej lees paub tias
lawv tsis paub hais lus hmoob lawm. lawv yeej lees paub tias lawv yog
hmoob siav, cov khiav cov nrog suav sib tua yog hmoob nyoos.
lo lus "nplam ntxhiab" no yog ib lo lus phem phem siv rau tus neeg lam
tau lam ua, lam tau lam kov, ua ua kov kov ces cia li ua yuam kev ces
tsis paub ua li lawm xwb. hmoob xov tshoj poob txuj ci dab tsi, tsis
yog poob raws li no ov.
tsis tag li ntawv, lawv poob txuj ci raws kev txia mus ua suav, peb
poob txuj ci raws kev ua tsov rog + tawg teb chaws, tiam si, lawv nyob
ib kauj ruam deb dua peb los peb nyob ib kauj ruam deb dua lawv tam
sim nov?
yog koj tham txog txuj ci tes taw xwb ces, tsawg tsawg leej thiaj li
paub. tsis hais hmoob tsis hais mab sua, tej yam txuj ci raws li khawv
koob + tes taw, tsis yog tag nrho hmoob suav paub los tag nrho mab sua
paub. cov hmoob tuam tshoj paub los lawv ib tug ob tug paub xwb. cov
hmoob xov tshoj paub los lawv paub ib tug ob tug xwb. tej yam txuj ci
no, koj yeej paub lawm, hmoob + suav tsis lam sib qhia yooj yooj yim.
thov koj xav kom zoo zoo mam li hais nawb mog.

hmong-lao-- ib qho peb hmoob yuav kev loj yog thaum peb muaj ib tug
neeg tuag lawm, peb tseem pheej taw kev thiab tshuab zaj qeej tu siav
xa mus rau ntuj tsiag teb tsaus.  cov lus hauv cov nkauj xa los tseem
xa mus rau dab tuag teb thiab tseem hais tias kom nws los thawj ua
ntxwg nyoog ib tug tub/ntxhais yug yuj yug nees no thiab.  peb tseem
rov muab peb tej ntsuj plig xa mus rau ntuj tsiag teb tsaus thiab mus
ua ntxwg nyoog qhev xwb ces ntxwg nyoog thiaj muab peb brain wash lawm
ces thaum peb rov los thawj ua neeg dua ces peb hmoob thiaj pheej tsis
txawj tsis ntse npaum li luag lwm haiv neeg.
tab sis tam sim no peb ib co peb hu nkauj, tshuab qeej thiab taw kev
peb tsis xa mus rau dab tuag teb, tsis xa mus rau ntuj tsiag teb tsaus
thiab tsis kom nws los thawj ua ntxwg nyoog qhev yug nyuj yug nees
lawm.  peb xa mus rau vaj hmoob teb thiab xa kom nws los thawj ua nom
ua tswv thiab ua tub txawg tub ntse lawm xwb ov.

Cov npoj yaig,
Tseeb tiag...peb yeej poob ntxhiab thaum hla dej liab dej ntsuab
(www.youtube.com/watch?v=9yvEPDHnBrc). Tiam sis twb muaj cov zoo li
Yaj Me Nus, Dr. Yaj Tswv Daus, Txawj Xab Lis, Xub Thoj, Ywjpheej
Xyooj, sister zhen lawv rov mus muab tau tus ntxhiab lawm ne...
Yog no txhob poob siab...zoo li tus maum pha txawj yos hav zoov peb
yeej yuav muab tau kom zoo tshaj thiaj yuav caum tau tus nqaij...

Phoojywg Tubtxib,
Txawm peb ua xau los yog peb paub sib hwm no peb yeej nyob taus ua kev
thiab.
Phoojywg KabLiab...,
Ua tsaug rau koj zaj dabneeg. Kuv nyuam qhuav hnov thawj zaug thiab
xwb ov! Hmoob yeej muaj ntau lo lus uas sawvdaws niaj hnub siv, tabsis
tsis paub hais tias lub tseem ntsiab yog los qhov twg los thiab yog
txhais li cas tiag. Peb tseem yuav tau sib cog sib qhia thiab kawm
ntxiv.
Phoojywg Kwvtij,
Yuav tsum xam mus kom txog ntu nqha tebnqhuab mam mus ntujtxiag
tebtsaus mas mam mus rau yeeb ceeb (Vaj Hmoob Ceeb Tsheej) thiaj yog
nawb. Peb txoj kev lis kev cai, nkauj, qeej, zaj tshoob txiv xiav no
ces puav leej yog history lesson rau peb ntag. Yog peb ua twb zoo muab
kawm thiab muab xav ces peb paub hais tias peb nyob qhov twg rau qhov
twg los. Hos hais txog ntawm Ntxwjsisnyoog mas tsis yog Satan li cov
coj kev Christian hais nawb. Raws li Hmoob kev ntseeg mas Ntxwjsisnyob
yog tus Vajtxwv kav Yeeb Ceeb Teb. Nws yog tus muab ntaub noj ntawv
haus rau tib neeg los thawj thiab thiab yog tus txiav txim rau cov
neeg txhaum txim raws qhov uas nws ua txhaum hauv ntiaj teb no. Yog
cov zaj xa mus cob rau Ntxwjsibnyoog ces yeej tseem kev tseem cai raws
li qhov peb ntseeg lawm. Txawm yog li no es kuv thiaj hais tias peb
plam ntxhiab lawm no los mas.
Phoojywg Txiabneeg,
Kuv los yeej xav li koj hais thiab. Peb txawm plam ntxhiab me ntsis
lawm los twb muaj lawv mus pab taug ntxhiab rau peb ces muaj ib hnub
twb peb yeej yuva rov los taug tau ntxhiab qab dua.
Phoojywg maim muam zhen,
Kuv twb xav zoo zoo dua lawm, yam li kuv tsis pom qhov kuv hais yuam
kev li. Tej zaum yog yus tsis pom yus ceb muag xwb. Thov koj pab ua
iav rau kuv tsom los pob. Tej zaum koj ib nyuag offend rau lo lus
"plam ntxhiab" no xwb pos. Lo lus no kuj ntau nqi tau phem thiab tau
zoo tibsi nawb. Txawm kuv hais li no los peb yeej plam lawm tiag ne:
peb twb plam tsis siv qeej siv nruas los ua kev lom zem, ntaus rog li
qhov original usage lawm ne. Tej no tsis yog tim kev ua tsov ua rog,
tsis yog tim kev tsiv teb tsaws chaw es nqa tsis tau tuaj, yog tim peb
plam kev siv lawm xwb, tej zaum yog plam tus txawj siv rau fab kev lom
zem lawm xwb los kuj tsis paub. Yog tim kev ua tsov ua rog tiag ces
peb kuj tsis siv rau tej ntees ploj ntees tuag li lawm thiab.
HL

HL,
laj laj nyob li, lam teb koj me me nawb. ua siav ntev ntev ov. koj
yeej paub koj niag zhen ces yeej txawj txawj ua Zhen li thiab. ua Zhen
tag lawm los, mam li rov qab los ua zhen ib tsam ntxiv dua.
thaum tseemyeej tuaj hais tias, "dev raws ntxhiab" thiab "dev raws
hneev" no, koj puas paub yog txhais li cas? thaum Yuepheng Xiong tuaj
muab kuv cem ua niag "neeg raws ntxhiab" no, koj puas paub yog txhais
li cas? txawm yog niag dev los niag neeg, xwm yog tus raws hneev, tus
raws ntxhiab ces yeej kawg nplam xwb xwb li nawb. koj puas to taub?
es, kuv noog koj soj, vim li cas koj thiaj li paub hais tias hmoob
yeej ib txwm siv qeej nruas li cov hmoob tuam tshoj no siv? tej zaum,
qhov tseeb, tej qeej nruas no yog lawv cia li coj mus tsim ua kev lom
zem ntau ntau yam lawm xwb ne? thov koj qhia soj yom.
yeej yog tim kev ua tsov ua rog. tsis yog 100% los yeej yog 60% mus
rau 80% lawm. koj tseem yuav cav ncauj hmoob lo paj lug, "hla dej hle
khau, tsiv teb txav chaw hle hau" no thiab lov? yog koj tseem xav cav
ncauj tiag ntxiv ces kuv yeej paub zoo lawm; koj lam xav hais kom ua
txoj zoo li koj sab yog tas tas. lam hais kom "npe nrov" xwb.

Phoojywg zhen,
Rov mus nyeem qhov post thib ib dua ces koj to taub hais tias thaum ub
Hmoob siv qeej thiab nruas ua kev lom zem. Or nug koj yawg seb nws ho
teb li cas.
Koj qhov paj lug has nothing to do with kev plam txoj kev siv qeej &
nruas ua kev lom zem. Koj qhov paj lug yog "tawm teb chaws ces yus tus
nom poob" lawm no xwb. Yog xav paub ntxiv, mus nug koj yawg dua thiab.
Losis lwm zaus mam piav ntxiv.
HL

HL
av, kuv noog koj nab. koj twb pom xeeb hais neb. yog li, yog kuv hais,
hmoob tuam tshoj tsis pov pob no vim lawm nplam ntxhiab lawm, puas yog
thiab?
koj hais tias hmoob xov tshoj tsis siv qeej los ua kev lom zem lov?
cia seb yawg tsujsua puas yuav tuaj clarify rau koj xwb. thaum i nws
sau txog txhua txhua yam hmoob siv lub qeej no ua.
hauj yauj yauj!!!! cas koj tseem yuav hais yuam kev npaum li kov lawm
thiab lauj!!!!!!!!!!!!!!
yus poob yus tus nom es yog yus poob dab tsi?
yus poob yus lub teb chaws es yog yus poob dab tsi?
it seem you have a limit at the literal translation, which is NOT the
purpose of paj lug. the purpose of paj lug goes beyond the literal and
extends to the figurative. kuv yeej paub koj paub sau lus ees kiv, so
you understand. xob xyaum dag nawb.
piav yaum kev li koj xwb ces txhob piav piav ntxiv lawm os. luag tej
paj lug ntawv luag yeej tsis niam yuav muab hais kom txhij txhij txhua
txhua nab. luag hais me me kom ntes tau tag nrho txhua txhua yam xwb
nab. koj tau hnov paj lug es piav txhij piav txhua es hias tas pab tas
phawv?
ntshe, koj xav li koj ces koj ho kav tsij cia li mus noog koj yawg
thiab tso nawb.

Cas yuav yog li kuv xa ntag!
Peb hmoob twb tas hauv ris, ua yoov ntxuav tes, qiv luag toj ua
noj..... qhiv luag tsev nyob lawm xwb .... twb tsis muaj yaj yug
tabsis pheej hais tias qiv luag toj yug yaj... twb tsis txawj ua tais
tseem pheej hais tias qiv luag tais rau ntxhais....Niaj nhub no yog
qhiv luag tais rau ntxais xwb tsis yog rau ntxhais li sad!   Cas nim
cav ua aub los yog dev ncauj dhia ri nqug thiab laud! Tobhau loj es.
Cia li los hais zoo tias peb hmoob yeej tsis muaj dabtsi lawm... thiab
sib kho xwb ces yog ntuj muab hmoov rau hmoob kawg lawm las mas....
Tsis txhob pheej yuav mus hais Ywjpheej, Ywj ub ywj no hwv os.... Yog
ib tug ywjpheej xwb ces yeej tsis txog qhov twg.... yuav tsum yog ntau
ntau tus ywjpeej mas thiaj yuav sib kho tau nav!

hmoob lao-- yog yuav hais mas tseem tshuav ntau theem, tshuav daus xib
daus npu, toj zeb zag dawm zeb tso, toj kab ntsuab dawm kab ntsig
thiab ov.  koj xav ua cas peb hmoob pheej tsis xa peb cov ntsuj plig
mus rau teb chaw zoo zoo kom yus rov los thawj tau ua nom ua tswv
thiab kom muaj teb muaj chaw nyob, tab sis ua cas pheej xa mus rau tej
chaw phem phem thiab mus ua ntxwg nyoog qhev xwb mas.  nov yog hmoob
ua neej rov qab los yog neej nce nab.  history might play a little
part, but ua ntxwg nyoog qhev yug nyuj yug nees is a no-no.
haj...haj...haj....  tos koj hais tias hmoob plam ntxhiab lawm no muaj
tiag lau.  tsam no ces ntxwg nyoog ho yog tus vajtswv tuaj lawm thiab
ne haj...haj...haj...

PY Kwvtij,
Sau yuam kev lawm xwb, kuv hais Vaj ntxwv, tsis yog Vaj txwv or Vaj
tswv. Ntxwjsisnyoog yog Vaj ntxwv (tus kav or king) rau Yeeb Ceeb Teb
(Dab Tuag Teb as commom person knows). Leej twg ntaub noj ntawv haus
tas ces nws tso mob tso ntsaj los rau tus ntawd kom tuag mus. Cov tub
tuag, leej twg muaj txim hauv ntiaj teb no ces nws yog tus txiav lub
txim seb yuav tso rov los thawj thiab los yauv muab teem txim. Hmoob
muaj cov ntseeg li no. Yog yuav muab hais mas Hmoob ntseeg ntau ntau
yam kev ntseeg los sib xyaws pes daws lawm. Li no kuv thiaj hais tias
Hmoob kev ntseeg yog Folk or yog Ethnic Religion xwb.
Qhov tseeb, koj yog tus laus, koj haj yam paub ntau dua. Hais txog kev
qhuab kev mas kuv haj yam tsis paub li koj. Tabsis kuv ntseeg hais
tias. Peb taw kev rau tus tuag, peb yeej pib qhov chaw nws tuag mus ib
lub zos dhau ib lub zos li qhov nco tau, mus kom txog lub zos yug nws
ces mam mus muab tsho tshuj tsho npuag, mas mam li mus cuag poj cuag
yawm. Tabsis txoj kev mus cuag poj cuag yawm ces yeej yuav mus raws li
qhov koj hais no ntag. Yeej yauv tau hla tej toj kab ntsig dawm kab
no, hlav dej liab dej ntsuab, hlav ntuj nqha teb nqhuab, mam mus rau
ntuj txiag teb tsaus mas thiaj mam li mus rau yeeb ceeb, mus cuag tau
poj tau yawm. Tej no los tsuas ntos txog qhov uas Hmoob raug kev txom
nyem yam nco ntsoov tsis ploj xwb.
Kuv xav hais tias wb ib nyuga out of topic lawm,
HL

Hais tau zoo ua luaj!
Yog li neb txawm txhob tos tuag es lwm tus mam tawv kev rau neb mus.
Kuv kom neb cia li mus ciaj ua kev vim neb ib tus twb txawj hais zaj
taw kev no. Tus txawj zaj cia li hais ces neb pheej mus mus kom dhau
toj kabntsuab peg kabntsig, mus kom  txog kiag thiab muab kom tau neb
ob lub tsho tswj tsho npuag los hnav ces ho mus kom txog kiag neb poj
thiab neb yawg ntawm lub tebchaws ntuj tiaj teb tsaus, ntuj tshav teb
nqhuab no kiag saib yog nyob qhob twg, zoo li cas.... puas ntxim yog
lub tebchaws hmoob tsiv los es thiaj los txog rau America no... Tom
qab ntawd neb mam hais zaj los thawj thiab ciaj....ces neb cia li
pheej taug kev rov los....los kom txog thiab rov los qhia rau peb
Hmoob saib yuav kho peb hmoob cov tobhau li cas kom cov tobhau yau zog
thiaj paub sib zam.... thiaj tsis coj ntau txoj kev ntseg.
Neb puas kam mus na?

HL,
koj cov lus yeej hais raug tagnrho lawm, tabsi, txoj kev ua neeg nyob
rau lub ntiaj teb no--"Thaum ntuj kawg xub zeb, teb kawg xwb ntoo
lawm", txiv thais liab yuav tau nti nws kaubpuab kom tiav (tag) li
txoj kab txoj kev xwb.
muab ua zoo hais, peb tsheej cov tub txawj ntxhais ntse no--peb twb
adopt new change lawm ntau.  peb twb tsi los tshawbfawb Mhoob lub
noobneej, hos los coj paj kom txi tau txiv li ned.
koj zaj taw ke, yeej yog kawg kiag lawm--tabsi qhov koj hais tsi tag
ntawd thiab tej kev sib tham li peb tham tamsimno, Born2beMhong thiab
coob tus twb muab tham txij tham txhua thiab tham ua kua tag rau SCH
lawm nad.  tabsi tsam nej ib cov hos nco tsi zoo es laus lawm--li tham
miv miv ntsi quav rov rau nej mloog....LOL!  mhoob tsi yog taw kev mus
cuag poj cuag yawm xwb nawb...mhoob taw kev kom mus txog kiag ntawm ob
daim me lagzeb hos muaj ib qhov miv miv tuaj duabnrab...kom mus nyob
ntawd tos, ces thaum ua "rwg Thriob " no cev nkagkiag rau hauv es
thiaj li rov los ua neegtshiab no ned....ntiaj teb no, tsi hnov ib pab
neeg qhov twg es xa kiag tus tuag ntawd kom mus txog thiab mus zov
kiag ntawm pojniam lub me roojvag es yuav nkag rov los ua neeg tiajteb
nawb.  tsua yog pom mhoob xwb nawb.....LOL!  yog li no, nej coob tus
lam Tshum thiab lam Cam xwb, tsi paub dabtsi kiag es...yog tsi tau
txawj tsi tau ntse, mus mloog kom tag tag mhoob txoj Txiv Taw ke,
ntawd taw ke mas....smile!
Zhen PY
koj txhob coj tus me siab ceev ceev thiab luv luv li koj mas, tej no
miv miv xwb--qhuab qhia zoo zoo rau kom cov no hos tsimnto thiab hos
muaj wisdom and knowledge thiab hod.  yog koj yuav cias nyias tham
nyias lus zoo li nyias siab xav no xwb, ces yus zoo kiag li luag thiab
xwb.  yus yuav tsum tau zam lub me txim rau cov neeg tsi paub dabtsi
thiab tseem ntshaw ua tus ua ntej li no thiab.  yog yus yuav ua cuag
li cov no thiab ces, kuj yuav tsi muaj nhub zoo qhov twg tuaj li.
luag kiag 3 miv suab lawm..
Born2beMhong

Zhen PY thiab Born2beHmong es,
Kub twb hais tias kom neb paub zaj taw kev no zoo thiab muaj kuab dhau
hwv lawm ces neb cia li hais thiab rov taw kev rau neb mus kom txog
kiag neb poj thiab neb yawj, qhov chaw thawj thiab zwm thwv, hloov
tsoos zam tsoos zuas tso neb mam li rov los qhia Hmoob Hmoob thiaj
ntseeg thiab yuav sib hlub no neb
Neb mas yog qig lus tiag tiag li laud

me naib kablia aws,
ua li cas es yus tus kheej twb tsi tau paub mhoob zaj taw kev ntawd,
es lam tau lam hais lus li koj mas, yog lub me taubhaus pamthawj dhau
hwv lawm es thiaj li hais tej niag lus li koj hais no xwb.
tabsi mam li zamtxim pub rau koj kiag, vim cov neeg ruam ces yeej hais
lus tsi tshua txhua nws tej me lus....LOL!
luag kiag peb suab...
Born

PY B2BH,
Kuv tsis paub zaj taw kev thiab nawb. Ntsuam raws koj cov lus no "txoj
txiv taw kev", kuv ntseeg hais tias koj los tsis paub thiab, puas yog?
Qhov uas kuv tau hais tas los ntawd, kuv tsuas lam hais li qhov uas
kuv xav hais tias yuav make snese no xwb. Hos hais txog qhov koj hais
es mus nyob ntawd poj niam lub rooj vag tos no mas tej zaum yog tej
tus neeg qhov interpretation thiab xwb. Tsis li ntawd ces ntshe yog ib
rab teb ib tsa txuj lawm; tsis tag li, nyob rau Hmoob tej zaj tej
haiv, tus yuav txua li cas ntxiv rau los kuj muaj. Tej zaum kuj yog
neeg txua ntxiv rau lawm xwb.
PY Kabliabdub,
Xyaum hais lus kom muaj laij thawj, peb thiaj xav nrog koj tham pem.
Again, peb hais out of topic lawm.
HL

HL,
lwm zaus koj mus mloog lawv taw kev nad, koj nyog kom tagnrho es thaum
yuav luag kawg nawb...koj thiaj li nhov cov lus kuv hais no os.  yog
koj lam mus mloog ib me npliag xwb vim txawj taw kev no ntev dhau hwv
lawm mas koj tsi nhov thiab tsi paub li laud.
the last verse....rau txhua txhua tus txiv taw kev lawv txoj taw kev
ntawd, lawv coj mus thawjthiab thawjthws, lawv kom txhob mus ua tsiaj
ua txuv, tsam raug ntiajteb neeg no muab lais, es kom mus sov kiag
ntawm lub roojvag ua muaj ob daim...Pojniam ob daim me txhiabxeb thiab
muaj ib tug......thiab tseem hais txog tus me ntsuavxyoo tuajnruabnrab
thiab...es kom nyob twjyawm ntawd zov, es yog thaum txog kiag lub caij
lub nyoo ces nkagkiag mus rau hauv ces thiaj li rov los ciaj tibneeg
duas no nawb.  tus txiv taw kev no, taw kiag kom nws cov los ciaj ib
leej tib neeg tshiab nawb--tsi yog li luag lwm haivneeg es coj mus tso
rau ub rau no xwb og....LOL!  zoo tsi tshaj qhov ntawd lawm xwb, tsi
tau nhov duas lwm haivneeg es yuav xa kiag mus kom txog kiag qhov chaw
ua rov los ua lub noobneej tshiab li nad.
kuv saib peb txhob sib cav lawm--kuv yeej tau miv miv thiab tabsi tsi
huvsiab heev es tsi xav kawm tej yam zoo li no xwb--qhov ua nhov mas
nhov txau lawm ntag thiaj li tham rau koj hos nrog kuv nhov es koj mus
mloog kiag thiab seb puas yog li kuv hais ntag hod, yog li kav tsi mus
mloog kiag tag mam li rov tuaj tham qhia kuv nawb mog..
Born2beMhong