Cov phooj ywg sawvdaws?
Nej pheej tham tham txog lub npe Lyfoung, Lyfoung no es nej leej twg
puas paub txog tus yawg Mr. or Mrs. Ly Foung (Foom Lis) no tias thaum
ub nws yog ib tug neeg zoo li cas es thiaj li ua rau nws tej tub tej
ntxhais thiab tej xeeb leej xeeb ntxwv muab nws lub npe coj los tis
nrog rau lawv cov npe los mus ib peej dhau ib peej no mas?  Does
anyone in here know anything significant about this Mr. Foung Ly?  Kuv
kuj xav paub thiab.  Nej puas xav hais tias ntev ntev mus ntshe lub
npe (term) "Lyfoung" no yuav kais mus ua ib lub "Xeem" lawm (another
clan #19)?
Nej xav li cas?
-Cha.

Tam sim no peb muaj ib xeem Hmoob lawm thiab.  Lub xeem Hmoob ntawv
tseem yog ib yig xwb.  Lawv yog Hmoob Tswb, tab sis lawv sib tawg sib
cai lawm ces ib yim nws proclaimed tias nws yuav mus ua Hmoob xeem
"Tshiab".  Rau nej cov 18 xeem Hmoob, muab lub xeem ntawv ntxiv rau
laid.
Yias
--
Posted via Mailgate.ORG Server - http://www.Mailgate.ORG

Thiab sawvdaws pheej hais yam zoo txog Lyfoom tsev neeg xwb, tshuav
tej yam phem uas Lyfoom tsev neeg tau ua rau Hmoob uas sawv daws leej
twg los tsi muaj peevxwm hais tawm li. Nej leej twg puas kam share tej
lijxwm no rau peb cov hluas tau kawm.
Bravo.

Txog nej cov hluas sawv daws:
Thaum peb Hmoob muaj ib tug puv 120 xyoo, nws tsev neeg twb txom nyem
siab ntsws heev lawm. Txoj kev cai ua neej paub tab nyob ntiaj teb,
luag tsis muab lub caij no los rhuav tus neeg ntawd lub koob meej. Kuv
xav hais rau nej cov hluas txhia leej txhia tus paub kom nej tsis
txhob ua tej yam ua rau luag lwm haiv neeg thuam peb haiv Hmoob ntxiv.
Dr. Yang Dao

Nyob zoo Dr. Yang Dao,
Thov txim nawb.  Tej zaum koj tus ua tij to taub kuv cov lus yuav kev
lawm xwb.  Kuv tsis yog muab qhov topic no coj los hais saib tsis taus
tsev neeg Lyfoung.  Kuv tsuas nug thiab xav paub txog yawg Mr. Foung
(Foom) no saib thaum ub nws ho yog ib tug neeg zoo li cas (a little
history about Mr. Foung) xwb.  Raws li paub mas tsev neeg Lyfoung no
kuj yog peb Hmoob ib tsev neeg uas muaj koob nto npe heev li.  Tab sis
kuj tsuas hnov thiab paub luag hais txog cov tub txij li yawg Phas
Nyab tub Npis thiab tub Ntxawg los mus xwb.  Tsis tau tau muaj leej
twg piav txog lawv txiv thiab lawv yawg saib ho zoo li cas los mus es
thiaj ua rau lawv tsev neeg yog ib tsev neeg muaj koob nto npe.  Kuv
xav tias peb cov hluas yeej tsis paub tiag thiab thiaj nug li no.  Yog
nug li no xwb ho offended nej leej twg lawm los ho thov zam txim thiab
nawb.
-Tsav Txuj.

Cha,
Kuv xav mas koj yuav tsum nyeem Dr. Tub Xab Lisfoom phauv ntawv hais
txog Tub Npis Lis Foom.  Lis Foom yog ib unsung hero.  Nws yog tus pua
txoj kev ntawv rau Hmoob.  Nws muab nws cov tub (Npis, Liab, thiab
Ntxawg) mus ua cov experiment subject.  Cov results mam li los reflect
peb lub neej Hmoob raws li peb pom no.
Tzexa

Tsav Txuj:
Hmoob muaj ib zab dabneeg hu ua, "Tus Qhev Zov Tshis thiab Pab Tshis."
Muaj ib hnub Yawg Qhev Zov Tshis txawm lawd Txiv Huab Tais pab Tshis
los rau hauv nkuaj vim twb lig lawm tsam tsaus ntuj.  Tabsis, muaj ib
tug Tshis tsis kam los xyaw cov li.  Nws xuav kauv thiab hu npaum li
cas los tus Tshis yeej tsis tig los li; nws thiaj li xuas tib pob zeb
rau Tshis tus kub lov ntho.
Txheej thaum ub mas tsiaj thiab neeg sib txuas lus tau.  Nws txawm
thov tus Tshis kom tus Tshis txhob qhia Txiv Huab Tais, tabsis tus
Tshis teb haistias,
"Yawg Qhev aw! kuv txawm tsis hais los kuv tus kub twb lod lawm es koj
tseem yuav kom kuv npog licas."
Cha, kuv xav mas koj ntshai Doctor Yang Dao lawm. Kev nug yeej tsis
txhaum yog hais tias nug qhov tseeb xwb. Tsev neeg Lyfong qhov ua zoo
is overwhelming tab
sis muaj tejyam lawd yeej fell short thiab. Yog yuav piav mas muaj
ntau tabsis uali kuv pheej hais cov uas niajhnub tuaj rhuav GVP hauv
no.  Nws tsis tsim nyog!
Charlie

Tzexalee,
Qhov kuv nug ces yog xav hnov li koj teb no xwb tiag.  Kuv kuj muaj ob
peb tug npawg Hmoob Lis thiab.  Kuv mam nug saib lawv puas tau phau
ntawv koj hais no or may be you can tell me where I find it.
-Cha.

ChaV, yog koj xav tau ces sau ntawv rau sister Mai Na xwb los mas.
Yog tsis muaj neeg kam qiv rau koj li no hais kuv paub kuv mam xa kuv
phau from the last frontier tuaj rau koj nyeem.
Tom,

Tsav, siab ntev tos me ntsi tom ntej no xwb ces tej koj xav paub txog
yuav tawm tag nrog. Ua ntej hlob Tub Ntxawg tuag nws twb sau tag nrog
nws thiab nws tsev neeg lub neej raws li nws pom ua ob phau ntawv tseg
cia ua lus Fabkis lawm. Yeej muab los nyeem rau kuv tibsi lawm thiab
tabsis mas yuav tsis yog kev yog cai rau kuv los qhib rau nej tamsim
nov. Thov txim vim hais tias cov neeg zoo li kuv no muaj cai khoo ntau
heev ces txawm paub los txoj kev txoj cai los kaw lub qhov ncauj lawm
yuav hais tsis tau tawm tamsim no. Hlob Tub Ntxawg ob phau ntawv yog
qub txeeg qub teg ua nws tseg rau peb haiv Hmoob kom paub txog nws lub
nej txomnyem es muab nws lub neej los txhawb peb lub siab ua neej kom
peb muaj kev vam meej. Luag yog ib tug menyuam ntsuag txom txomnyem
xwb tabsis luag muaj kev npau suav loj dav heev rau luag haiv neeg.
Thaum nej nyeem lawm nej yuav pom ib qho zoo rau nej tus kheej. Nws
hais rau kuv hais tias nws tseem xav kom muab nws ob phau ntawv pes ua
lus Hmoob tiav tso es mam li tso tawm tib txhij ua lus Fabkis thiab
lus Hmoob no. Ho tsis paub hais tias niam no nws tag sim neej lawm nws
tsev neeg ho yuav ua li cas.
Ntawm Lis Foom, kuv tsuas hais tau rau koj hais tais tam li kuv soj
ntsuam mas nws yog ib tug neeg pom dav tshaj plaws txhua tus Hmoob ua
nrog nws ib phaum. Nws yog ib tug neeg ambitious heev thiab muaj
tswvyim heev. Tsis yog xav kom tau npe nom npe tswv, xav kom muaj
nyiaj muaj txiaj xwb tabsis muaj peevxwm nrhiav tau cov method ua yuav
muab tau txhua yam los rau hauv xib teg. Nws paub hais tias yog xav
tau nyiaj ces yuav tsum ua lag ua luam, thiab yog xav tau nom ces yuav
tsum muaj kev txawj kev ntse no. Nws mus ua lag ua luam ho cia nws cov
tub nyiaj kev txomnyem mus nrog Nplog nyob kawm ntawv. Lub sijhawm
ntawd, Lis Foom yeej yog ib tug neeg progressive tshaj txhua tus
Hmoob. Nws muaj lub huam phiaj, nws kuj muaj cov xib xub thiab rab
hneev thiab ces txog thaum kawg nws tua tau kiag lub huam phiaj ntag.
Peb Hmoob cov zoo li no tsis muaj coob tus nawb. Tej tus muaj xib xub,
tsis muaj huam phiaj, tej tus muaj huam phiaj ho tsis muaj xib xub
tsis muaj hneev nti. Lis Foom muaj txhua yam thiab nws tseem muaj
peevxwm ua kom nws cov menyuam pom nws txoj kev npau suav thiab. Nws
yog ib tug neeg txawj qhuab qhia nws cov menyuam, ua tau ib leej txiv
zoo. Qhov no mas tsim nyog qhua. Peb Hmoob muaj tej tug lawv txawj
tabsis lawv tsis txawj qhia lawv tej tub tej ntxhais ces txawj ib tiam
xwb tag lawm.
-M