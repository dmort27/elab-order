Cov Phoojywg Hmoob,
hmo no kuv tau los muab Hmoob cov video thaum Hmoob pab Fabkis ua rog
nyob rau yav xiengkhouang lub sij hawm thaum GVP tseem tau hnub qub 2
thiab ho saib los rau ntu nyob Looj Ceeb txog rau hnub tawm Looj Ceeb
tuaj rau USA no ua rau kuv los kua muag.  Kuv muab xav los mas zoo li
peb Hmoob raug lwm haiv neeg ntxias ua hauj lwm rau luag tau yooj yim
heev thiab luag yeej tsis muaj kev hlub Hmoob kom kawg siab kawg
ntsws.
Kuv saib tej keeb kwm Hmoob  mas luag tuaj ntxias kom Hmoob pab luag
mas Hmoob yeej xuas Hmoob txoj sia mus ua thiab mus pauv kom tau luag
txoj sia los yog luag qhov interest kiag ntag.  Tab sis txog thaum
kawg Hmoob quaj kua muag poob hu ntuj los tsis muaj ib tug phooj ywg
qhov twg yuav tuaj cev tes pab.,,Ua zoo xav kua muag los......

dony,
koj hais yog los mad. rau cov hmoob es zoo zoo siab hlob vaj pov raug
qhov taub, kom lawv hnov thiab puab txog koj cov lus no. tam sim no
mekas txeev siab rau hlob vaj pov, tab si, lwm hnub, txog lawv thib,
mekas yeej yauv txeev siab tib yam. yog tag nrho hmoob tsis sib pab
rau lub sij hawm no, lwm hnub, tus coj noj coj ua twg es raug teeb
meem li no ces kawg poob raws li hlob vaj pov rooj 4 no xwb thiaj tag.
qhov no peb hmoob hu ua 'qhib neem tsis zoo.'
yav tag los, yeej yog mekas rau tswv yim kom hmoob ua tsov rog; tab
si, ua dog ua dig, peb hmoob muaj coob leeg poob qab raug LPDR tua li
tsiaj xwb twb tsis txaus, tseem muab cov khiav dhau khiav dim ntes ua
tus txhaum thaib. qhov no tsis yog txhaum neeg xwb, txhaum ntuj tib
yam.
ua siab loj loj mog. tam sim no, peb lub kua muag poob tab si peb
hmoob txoj kev ncaj ncees, peb hmoob lub hwj chim yeej yauv tsis poob
yooj yooj yim li.
txhob ntsia ntsia tej movie koj. tom me me es mus ntsia transformer
thuam july 4, 2007 koj thiaj tsis quaj quaj nawb mog.

Nyob zoo Zhen hab Dony,
Yog peb ua zoo xaav saib yog vim le caag peb Hmoob txhaj raug ntxag
zag taag zag dlua ces peb yuav to taub txug lub hauv paug los sis chiv
keeb zoo. The best each of us can do is learn our historical lesson
well into our hearts so that none of us can be fooled by others-
including our own fellows.
Raws le kuv soj saib mas peb Moob yeej ib txwm khaav theeb, tuam mom
hab saib lwm haiv neeg tsi rau nqe. Ua ke ntawd peb mas nyam kev dlaag
tshaaj plawg. Yog thaam qhov tseebx mas tsi muaj leej twg xaav noog
tawm sis yog thaam lug cuav mas ntseeg caj ntseeg tuag. Zoo le nuav es
puas tsim nyog koj poob koj tej kua muag rua? Tsis txhob tux sab, ca
le hloov koj tug kheej lug tuav qhov tseeb es tsi txhob tuav maum
theeb lawm ces koj yeej tsi tau quaj rua Moob txuj kev raug luas lauj
taw ntaiv ib zag ntxiv lawm.
*** Zhen aw.... kuv ntseeg has tas koj muaj lug zoo tshaaj nuav has
poj? At this critical time of crisis I am sure you have better and
more mature idea to share. Qhov tseeb ces tub yog vim peb Moob coj cai
le menyuam yaus es kev humxeeb txhaj caj tsi taug mas. Luas has qhov
tseeb es tsi npuab yug qaab tshob ces txawm siv foom luas lawm? Es
tsawg txheej, tsawg tam yuav tseev kuas yog mej cov nyuas Vaaj ua xwb
txhaj yog lov?
MS

Moobsib thiab dony-- raws li kuv pom mas kuv ho pom txawm li tus kwv
moobsib hais.  qhov peb hmoob khav theeb thiab tuam yim ntawd yeej
muaj thiab tab sis tsis nkag mus rau kis uas peb raug luag dag ntxias
siv peb ntawd.  qhov ua rau peb raug luag dag thiab ntsias siv peb yog
vim tias peb hmoob yog ib haiv neeg siab zoo, siab dawb, thiab nyiam
kev thaj yeeb heev li xwb.  we are very generous people nas.  tsis tas
li ntawd peb yog ib haiv neeg ho txawm los nyob rau the right place
and right time thiab ces thiaj tau raug luag dag ntxias siv yus ua rau
yus haiv neeg puas tsuaj tag.
txij no mus peb yuav tau xyaum qia dub thiab xyaum siab phem thiab.
qhov xyaum qia dub thiab siab phem no tsis yog qhov xyaum mus ua phem
los yog mus tua lwm tus pog tseg, tab sis yog qhov tias peb yuav tau
xyaum txawj hais 'No' no.

dony thiab cov phooj ywg,
Peb tsis txhob tu siab rau America. Luag yeej siv peb ua hauj lwm rau
luag tiag tab sis luag yeej tsis kom peb ua dawb. Luag yeej ntiav
nyiaj txaus txaus thiab tseem tos peb tuaj rau luag teb chaws tib sis.
Tsuas yog peb tsis txawj ua peb xwb. Peb tsuas rov qab tu siab rau peb
xwb tias peb tsis nyob under the law and play by the rule, es peb
thiaj zoo li no.

Kwv,...
Ua tsaug rua koj cov lug. Kev peb muaj generosity ntawd yeej muaj hab
tawm sis yog koj muab ua zoo luj hab saib meejx mas peb txuj kev sab
dlawb hab sab zoo ntawd yog ib hom primitive generostiy. Nwg tsis yog
generosity lawv le luas tej neeg vaam meej. Yog le hov mas peb txhaj
le raug luas ntxag los sis qaug rua txuj kev vaam luas yuav pub dlawb
rua yug noj. Has zex le nuav xwb mas, peb cov neeg laug feem coob kws
txhawb nqaa gvp txuj haujlwm yog puab ca sab tas yog gvp muab tau lub
tebchaws rov qaab ces nwg yuav luam nyaj tsheej txhaab, tsheev tsev
rua puab siv. Puab tsi taag khwv le lawm. Tej yaam kev ntseeg le nuav
ces txawm luas lwm haiv neeg tsi ntxeev sab rua yug los yug yeej yuav
tsum rov ntxeev sab rua yug xwb txhaj taag. Mej sim qha seb txuj kev
tawm yog le caag?
"Nyiam kev thaj yeeb"? Tej zag peb tug tsi tau to taub txug kev
thaajyeeb yog dlaab tsi los tsi paub. Kuv mas kuv ho xaam pum tas peb
nyam kev ywjsab xwb, tsi yog kev thaajyeeb. Peb nyob txug twg los peb
yeej tsi xaav kuas muaj cai lijchoj (rules and laws) lug tswj peb le.
Peb xaav ua phem, ua zoo hab ua qus/qas npaum twg los peb yeej tsis
xaav kuas lwm tug, lwm haiv has peb ib qho le ces peb txhaj le tsi
muaj ib tug phoojywg ruaj. Tsi taag le ntawd xwb peb mas haj tseem yog
ib haiv neeg coj cai qus hab phem tshaaj los tsi paub. Cov nyob tim
haav zoov ces txuj kev tswjfwm nyob ntawm lub ntsis phom xwb. Yog tas
kuv yog tug luj es koj tsi noog kuv has ces caaj dlaab tu xwb. Nyob
tim nuav los ib yaam. Yog kuv tsi noog koj has ces kuv txawm siv yog
traitor lawm. Nuav puas yog peb zoo dlhau maj?
MS

All,
Zaum no pom bro. MS npau tawg lawm sub laiv...Humm..
Raws li kuv tus RUAM no xav mas; yeej tsis yog tim Fabkis thiab Meskas
tag-g, GVP  yuav tau tig los saib nws qho mistakes thiab:
-Nws yeej tsis hloov li, nws tsuas yuav nws tib leeg siab thiab siv
nws tib lub tswvyim xeb-b qub los tau 40-50 xyoo no lawm, luag twb
warn nws ntau zaus los nws pheej tsis quav ntsej mloog li.
-Nws tsis nco qab tias nws cov kwvtij txiv tub ntawm xub ntiag thiab
cov zoo phooj ywg, noj sia noj nyoos, hmoob & meskas, twb khiav tag
lawm, tseg cov ruam tua tsov hais lus nrog zog nyob ua ke lawm xwb. We
all heard about Lo Cha Thao, nws yog ib tug neeg ntse tabsis failed
every plan he came up with, he is too greedy.
-Nws twb tsis paub ntsuas nws lub zog thiab lub sij hawm. Tsam no zog
twb ntaug tag thiab "luav twb tsis pw luav qub zeg" lawm es ua cas
thiaj pheej npau sua qhua qhawv li no. Ib tug tsov ntxhuav es lam mus
ntseeg LoCha Thao qhov Parking Lot Deal. He should be aware that such
place could mean dirty business. Thaum lawv mus noj mov ua ke twb pom
tus agent lub mike tshwm los, tabsis yus tseem ignored thiab.
All we can do, now, is to pray for god to protect him.
TseemYeej.

Cov phoojywg,
Nej kuj hais yog ib leeg ob peb los lawm, kuv ho ntxi me ntsis rau
thiab. Hais txog kev neej kev tsav, kev kwv kev tij, kev txheeb kev
ze, kev sib lub mas Hmoob yog ib haiv uaskuv tau pom hais tias zoo
tshaj lwm haiv lawm. Qhov Hmoob tsis zoo ces yog muaj coob leej ntau
tus including Hmoob cov thawj coj muaj lub zeem muag ze heev, lub tswv
yim tseem ntiav heev, thiab nyiam ua qab rooj dhau heev. Txhua yam no
vim peb tu ncua kev kawm txawj kawm ntse nkaus xwb. Kuv ntseeg hais
tias peb lub neej pem suab yuav nce qib nce duas zuj zus mus.
HL

Cov Phooj Ywg Hmoob.
Puas tau txog caij ua peb yuav tsum sib hlub heev, los nej tseem xav
tias peb lam hais kommzoo peb lub siab xwb. Yav tas lawm ces cia ua
history rau peb kawm.
Hnub no peb los sib pab -- "fight -- united for Justice".
SY

TIJLAUG DONY,
LUB KUA MUAG NTSHAV NROG LUB KUA MUAJ IAB
THIAJ LI MUAJ KEV NTSIM THIAB KEV TSIM SIAB
IB LEEG HAIS LUS IB LEEG TSI YUAV LI THIAB
PEB RAUG LUAG DAG VIM PEB TSI PAUB SIB PAB
PEB RAUG LUAG TSIM VIM PEB TSI PAUB SIB FIM
CHIM SIAB NPAUM TWG LOS KAWG YUAV TAU NYOB TWJ YWM
VIM LUB FWJ CHIM UAS PEB HAIV NEEG HMOOB TSI LOS SIB FWM
VIM LUB MEEJ MOOM UAS PEB HAIV NEEG HMOOB TSI MUAJ LEEJTWG POM
NOM DHAU NOM LOS TSEEM TSI TAU ZOO LI THIAB PEB LUB SIAB THIAJ
LI NTSIM TAU LUB KUAMUAG IAB NROG KUAMUAG NTSHAV
HAIS LOS MAS YEEJ TSIM NYOG PEB HMOOB LOS SIB HLUB
RUB LUB SIAB KOM LOJ THIAB NTEV ZOO TXIV TSEV LUAG THIAJ LI NTSHAI
MUAJ ZOO TSWV 8 LUAG THIAJ LI TSI RAUG LUAG TSIM
TU SIAB KAWG VIM PEB HMOOB TSUAS YOG NTSHAW NYIAJ XWB TSI YOG
NTSHAW TXOJ KEV HLUB TXOJ KEV YWJPHEEJ NROG LWM LEEJ MUS NROG LWM TUS
PEB HAIS LUS THIAJ LI YUAV MUAJ QHUAB PEB LUB SUAB THIAJ LI YUAV NYOB
MUS
ZOO LI LUAG, TSEEM TUAG LAWM LOS YUAV TSI TAU PLOJ VIM PEB KOOM SIAB
NROG
KOOM TSWV8 MOG.....
E/L

Dony thiab cov phoojywg,
Txhob tu siab ov.  Peb yuav tau zoo siab hais tias June 4, 2007 yog ib
hnub Tswv Ntuj qhib haiv Hmoob lub qhov muag nawb vim peb twb tuaj
txog Amekas lawm luag ntiajteb sibtw mus huas kev vammeej hos peb
Hmoob ces tsaug zog thiab tseem xav lub neej puag thaum ub xwb es ntuj
thiaj yuav tsum tau qhib peb cov qhov muag.  Yog tsis muaj li no ces
Hmoob yeej hais tias Tswv Ntuj los tsis muaj hos tswv teb los tsis ua
cas no ces Hmoob yuav poob qab zuzus los mas.
Kuv tsis xav hais tias yog ib hnub phem tabsis yuav yog ib hnub zoo
uas Hmoob yuav pib dua tshiab.  Hnub no lawm tom ntej mas Hmoob thiaj
yuav nce ib kaujruam ntxiv tabsis kuv tseem ntshai hais tias Hmoob
tawv ncauj heev ntshe Hmoob yuav mus nrhiav tsis tau qhov ntawd no.
Hmoob li Hmoob tu siab ib ntus xwb Hmoob tsis nco qab lawm.  Kuv muab
piv txwv cov tuag Hmoob nqa paj mus thawj xyoo xwb dua li cas ib xyoos
Hmoob twb tsis mus ib zaug, puas yog mas?
Nom

Dony,
cov neeg ntse tob tob ces lub kua muag nrog li koj hais mas mog.  vim
li cas peb leej twg thiaj li yuav tsi paub hais tias the law is the
law nad, es lawv ib cov no tseem yuav qhia li ub li no thiab ntag.
txog txij peb tham li no ces peb cov no tseem xav mus deb tshaj tej ua
lawv hais no lawm aws.  tabsi yus hlub yus haivneeg hwv es tsi zoo
hais li lawv ib cov ua tseem zoo zoo siab no hais xwb.
txog txij peb tham tau li no ces peb cov ua kua muab poob tau no tseem
xav mus deb tshaj cov ua zoosiab es tseem yuav hais tias tim ub tim no
lawm nawb.  tabsi yus tsi yog cov neeg ua lam tau lam  hais lus, lam
tau lam tshum li no xwb--yus twb pom tshaj ntawv lawm los, lub caij
twg zoo hais cov lus twg, yus hais cov lus ntawd xwb.
txob txij yus lub kua muag poob nrog tawm los li koj no thiab li peb
ib cov es pom  tej tug me nyuam hmoob uas yog very innocent es plab
nyuv tawm tag li ntawd ces lub kuag muag nrog los lawm mas mog.  twb
tsi tag mus saib ntau npaum li koj saib no os, txoj Song ua dedicate
rau Long Chieng xwb--kuv lub kua muag twb nrog tawm los lawm os mog--
tsi yog peb tsi paub nawb, peb tseem xav mus deb tshaj cov ua tseem
tham lus li ub li no hais tias, hmoob tsi paub no lawm--es lub kua
muag thiaj li ntw tawm nrog los os mog.
cov ua tseem hais li ub li no no mas, tseem tsi paub dabtsi kiag, tsua
yog pom li nws pom ntawm nws tus kheej thiab nws lub qhov muag xwb--
cov no, tsi tau pom mus deb npaum li koj li lawm os mog Dony aws.
thanks for the post..
Born2beHmong

Nom awd, koj mas yog ib tug hluas thoob tsib kawg kiag lawm hais tau
kiag li kuv tus laus no txoj kev xav lawm ntag. Zoo heev, kuv xav yog
ib nrab cov hluas tuaj loj hlob teb chaws no tsis paub xyov quav tsw
tog twg tuaj, hnov tswv xwb cia li lam tau lam maub dub mus nirav quav
noj lawm yuav tau los kawm ntawm koj mas thiaj yuav tsis raug noj
quav.
Koj hais yog lawm, txij hnub no mus ces kuv xav tias Hmoob lub hlwb
yuav nthuav thiab yuav tsim tseeb tshaj qhov qub thiab yuav pom meej
tias luav tsis pw luav qub zeg lawm, zag nuav tsis zoo le zag u lawm
no nawb. Hmoob txoj kev npau suav no muab Hmoob rub rov qab lawm deb
heev, hope this time Hmoob realize the old man has no more power.
Sadam's power long gone so vp.

Nej cov hluas ntsev tob tob es cas tseem tias VP lawv yog ua yuam kev
xwb, ua li lawv ua yeej yog lawm no mas, ntshai yog ntse li qwb riam
lawm poj. Meliskas tseem cav yog cov txhaum no laiv yom, muaj xiv tiag
tiag tsuas yog nej pab nyuag kujxaj no mas thiaj ua tau puas tsav yam
tsis txhaum lub ntuj thiab tsis txhaum neeg ntiaj teb txoj cai xwb,
nej mas ntse tob dhau lawm lauj tos li hnub vp raug mus kaw kiag es
nej huab tais Hmoob sawv tsees os. Ib txwm kuv tus laus no tsis tau
hnov tias muaj huab tais Hmoob, hnub no hnov nej cov pej xeem quaj
ntsuag vim nej tus huab tais raug mus nyob qhov chaw tsaus ntuj lawm.
Koj kua muag poob tsis muaj nqis vim poob yuam kev lawm. Yog txawj
txawj hlub tej me nyuam plab to tag ntawm kos cas tseem ho niaj hnub
txhawb tus keeb uas ua vij sub vij swv ntawd thiab. Koj puas paub tias
plab to tag yog tim leej twg, puas yog tim nej tej me huab tais Hmoob
lub tswv yim ntxias dag ntawd mas. Koj nim tias koj mas pom tob tob
cas ho tsis pom txog tej no, ntshai yog pom saum daim tawv xwb laus.

Thorn,
Haiv Hmoob li yog tus hais tseeb ces yog dag hos tus hais dag ces
sibtham nrov yaug mas txhi yuav xwb rau ub rau no.  Niaj hnub no yus
hais qhov tseeb tseem muaj neeg hais tias yus rov taw tuam ntuj no
hov.  Hmoob li Hmoob muaj Hmoob ib lub ntuj txawv-v tsis zoo li neeg
ntiajteb lub.  Koj puas pom li mas?
Nom

Nom, kuv los yeej pom kiag li koj hais ko thiab tiag.
Cia kuv nug koj ib lo saib yuam. Koj puas kam share me me saib peb cov
Hmoob nyob America teb no yog peb yuav play politic no tsim nyog peb
yuav tau ua li cas? Thov share koj lub vision rau peb ib tsoom Hmoob
cov xav xav khiav kev nom kev tswv saib yuav ua li cas thiaj li tsis
yuam kev.

== Thornsp,
cov lus no kuv tsi xav siv kiag, tabsi txog hnub no lawm-thov zam txim
ua nej nawb...tej zaum cov neeg ruam thiab thaubhaus loj dhau hwv lawm,
tsi lub qhov muag  dig lawm-ces kuv yauv tau siv nawb mog. Leej twg
tau hais tias VP lawv ua yog no mas, cas yuav mus ruam thaubhaus loj
ua luaj li-txog txij luag hais tias the law is the law-ces lub tseem
paub mus deb tshaj tej me nyuam neeg hais lus li nej cov no law maws.
Luag yeej paub zoo hais tias qhov phem qhov zoo thiab lub txim mus deb
npaum li cas-tabsi yus yog hmoob lawm, yus hlub yus haivneeg, txawm
lawv ua los yeeb vim yeej muaj cov neeg rau txim txom nyob tom  qab,
tsi yog lawv cias li lam tau lam ua thiab xwb.  Yeej paub hais tias,
yus hmoob ces zoo li cov "Tsiaj" xwb, txawm koj yuav hais yuav ua
npaum li cas los, luag Ameslika yeej tsi rov luag lub kaum muag saib
lawm no lod.  Qhov yuav qhiav lub niam tswvyim los hlub yus haivneeg,
ces zoo ib yam li ameliska cov neeg mus tuag ib tug qhov twg es luag
mobsiab npaum li cas rau luaghaivneeg xwb. Peb cov no, yeej paub hais
tias lawv pab no lub txim loj npaum li cas, thiab phem npaum li cas
nyob rau lub caij zoo li tamsimno nyob rau lub teb chaw no yog ua yam
haujlwm no law maws.  Tabsi yus lub qhov mus pom kev mus deb npaum li
cas los, yus pab los sib daws rau seb yuav thaum kawg yuav raug zoo li
ca saws---nyob hauv lub siab, ces yeej tusiab nrho hais tias, yus tsi
yog luag cov neeg tawv dawb, ces thaum kawg, lub saib yus zoo li tus
"Tsiaj" xwb, luag yeej yuav txiav txim tunrho rau yus no nad.  Es nej
tej laus koj lub qhov muag dig rau qhov twg lawm, hais npaum li cas
los tsi nkagsiab li.  Yog tseem ruamqauj dhau hwv lawm es muab los ua
pajlus hais es tsi nkagsiab li lod. Los yog muaj chaw caub chaw chim
rau former GVP rau lub ntuj qub qab los lawm es tseem yuav Tshum thiab
yuav Ntsw npaum lino ntag lod.  Es tuaj kawm tau 30 tawm xyoo no lawm,
lub qhov dig rau qhov twg lawm es yus yuav ntsiab tej niag qub lus no
coj los sib ntsw tag li xwb.
Yus tseem yog ntshav hmoob, thov muab tej no tso tseg mus-30 tawm xyoo
lawm xav hais tias hloov tshiab thiab ua neeg siab lawm no.  ua li cas
tshob txiv thaum siav ces yeejpoob tsi deb ntawm qab ntoo tiag tiag li
nab.  Thov pauvthiab laud.
=== ua li yus  lub qhov muag dig lawm los cas,  thaum former GVP khiav
tawm teb chaw, hmoob khiav tag teb tag chaw, ua pab uas nceev los lawm
txheej hnub kev hmoob los mus lawv nchuav nthwv-- los mus lawm
Thaibteb nad, txhob sib "Tshum" ntxiv lawm-cov hmoob ua tuaj tsi tau,
es plam rov tom qab vim dabtsi xwb, vim tib txoj kev tuaj nram Hienher
Bridge xwb-txhua lub zej lub zos cov ua ntshais ces thiaj li   ua ib
siab rov qab mus nyob qub zej qub zos-txog hnub ua lawv ntshais tias,
nyob los cov neeg tseem ceeb ces yuav nploj lawm zujzus.  Lawv thiaj
li ua ib siab khiav mus rau lawm havzoov-thiaj li ua  hnub ua hmo,
thiaj li tseem muaj cov nyob tom havzoov txog niaj hnubniam no aws.
Txhob muab rau ib tug neeg ris li, qhov ua nplam tuaj rau tom qab ces
yog ib qhov nkaus nkaus xwb.  Qhov ntawd, yog Hienher Bridge ua rau
cov hmoob/moob thiaj li poob yuav luag tagnrho rov rau tom qab nawb
mog.
Kuv tsi xav kom peb rov los hais lus me me li me nyuam yaus li wb ob
leeg hais no lawm.  Nco ntsoov hais tias, peb cov hlua no, lub qhov
muag tseem pom deb tshaj tej nyuag laus li nej hais tias txhaum kev
txhaum cai lawm.  Peb yeej pom hais tias, qhov no ua  tau phem npaum
li cas, tabsi peb yog ib haivneeg, nws yeej tseem muaj cov txomyem
thiab raug tua nyob rov tuaj tom qab.  Yog li yuav yus yuav qhiav
tswvyim li cas los dawb thiaj li zoo rau yus haivneeg xwb.
Thiab nco ntsoov nawb mog os, the no txawm tsi predict los twb pom tag
lawm, hais tias, luag cov neeg tawvdawb no, luag tsi care care txog
koj yog leej twg nawb mog.  Koj tsi yog luag ib tug neeg, luag saib
yus ces zoo li cov Tsiaj xwb, twb tsi zoo li luag tus Pet lawm.  Yog
li, qhov txim no mas yuav nyhav thiab loj tshaj txhua  yam-li no xwb,
nyaj koj tus laus  yauv nkagsiab zoo lawm-yog koj paub txog txoj cai
li koj hais os.
Thov zam txim nawb, vim cam npaum li cas los, zoo li sib ntsw thiab
siab tshum tag li xwb, tsi nkagsiab li-thiaj li muab twm rau cab kiag
seb puas yuav nkagsiab no nawb. Es qhov twg yog hos hais tau tshaj
thiab dhau zog lawm los txhob xav li cas os mog.  Vim peb cov hlua
niam no, thaum ua zoo hais ces ua zoo hais, thaum tau hais tuaj lawm
ces yuav chaw nplho lub qhov xwb-yog li, peb tsi nco xam lus li tej
laus hais lawm.  VIM IB TUG NEEG ES YUS HAIS RAU 10 ZAUS RAU LAWM, TSI
NKAGSIAB CES YUAV TAU QHIA KIAG RAU KOM IB TAG OB TAG NAWB MOG OS....
***@Zhen....tej neeg ntse, hais me me xwb los yeej nkagsiab zoo
lawm....smiles!
Born2beHMong

b2bh,
Koj mas ntse tiag tiag li lau, kuv saib tag nrog ib tsoom hluas laus
tuaj tuaj hauv nov thiab cov nyob tom vaj tom tsev mas koj lias yog ib
tug ntse tshaj plaws cov li lawm nawb, thov qhua, thov qhua thiab
npuaj teg rau koj tus ua kwv uas ntse heev, nplaj, nplaj, nplaj, no
yog kuv npuaj teg qhuas koj nawb.
Ntse npaum qwb riag li koj los yog koj niaj hnub qw support txoj kev
phem kev tua neeg ntawd ces yeej tsis muaj nuj nqis, txhais tau tias
koj yog ib tug neeg thooj siab koom ntsws nrog lawv lawm. Koj lub tswv
yim yuav mus pab tso vp lawv es yog tuaj qw hauv no xwb mas ntshai
lawv yuav tau tawm sai ntag. Ntshav Hmoob thiab tsis ntshav Hmoob los
kuv tsuas hais li qhov ncaj ncees xwb, ntshai koj tseem ntshav Hmoob
hwv es koj thiaj li xav npog tej yam niag tsw lwj ntawd. Yog zoo li
kos es cas pheej khav tas zog tias koj hlub hlub Hmoob no mas, txawj
hlub Hmoob thiab ntse npaum koj, ua qhov twg kuj ua qhov kom Hmoob
txhob raug cuab raug khiv mas, cas pheej hos nriav kev txhaum ua
xwb.