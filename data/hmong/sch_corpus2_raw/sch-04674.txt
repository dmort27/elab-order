TN,
yeah, he was the founder of km52. Many lives were saved from war
atrocities, but most of us do not appreciate his efforth. Yog kuv piav
txog peaceful resolution thaum twg ces mob-b ib txhia neeg siab li.
Cia peb tham txog kev tua nplogliab, nyablaj thiab xuviaj xwb thiaj
haum sawvdaws siab os.
Tseemyeej.

txajneeb, yog has tas koj tsi paub ce koj moog ntsib kwv ty ib tug kwv
nyob zex Maryland hab 35E nwg maam pav tsua koj los mas, yog tsi ua le
hov ce tuaj tsib kuv nyob lub zog pautawg nuav xwb, koj sim noog kwv
ty saib mej thaum peb nyob dongdok es peb sim moog saibx ob peb tug
hluag nkauj moob nyob laav 52 ce muaj tuab lub nyuag tsev tajlaj hov
ntawg ntug kev kws nyob zex kwv ty tijlaug zaamnaab tsev hov xwb.
vmged

All,
Kuv tsis piav los nej pheej taij tsis so, ces cia kuv mam piav pub
nej
mloog nawb.Yog muaj neeg cem kuv no ces nej pab tiv qws rau kuv
thiab nawb.
Kuv twb piav txog Hmoob thuam tias Pajcai yog neeg vwm. LaujNpliajyob
thiab Fabkis thiaj ua rog raws nws tua pov tseg lawm. Tom qab no, Faiv
Ntaj uas yog Lauj NpliajYob tus tub ho khaws PajCai lub tswv yim
thiab
zaj dabneeg coj los ua chaw txhawb zog ntxeev lub teb lub chaw.
Yog peb tham txog kam tsov kev rog no ces Lyteck yuav tsis tsim nqi
dabtsi, tabsis yog peb ho tig mus tham txog fab txhimteb khochaw no
ces nws yog ib tug zoo qauv rau sawvdaws yuav tsum kawm.
kuv yuav tham txog Lyteck lub tseem ntsiab tswvyim uas nws tau ua
thiab hais tseg ua ntej nws tso ntiaj teb tseg. Nyob hauv phau ntawv
NATIONAL GEOGRAHIC xyoo 1974, vol.145. Nws tau hais li nram no:
"Helping find new Path---We know what fighting means__that the hmong
are the one to die____We must be proud of being Hmong, but we
must learn to be proud of being Laotians."
Nws 2-3 lo luv saum toj no yeej qhia meej ua ntej teb chaws tawg lawm
tias nws tsis xav pom Hmoob tuag ntxiv lawm. Nws yog ib tug hluas uas
kawm tiav "Kev cai lij choj" (Laws/Attorney) nyob Fabkis teb los. Vim
txoj
kev hlub Hmoob, Lyteck kawm tiav kiag ces ncaj qha los nrog yawg hlob
GVP ua hauj lwm. Ywj luag tus hlob txib ncab mus ncab txiv nkhaus mus
nkhaus ib ntus.
Ib tug tub kawm ntawv tiav lwm teb chaws los tshiab-b es los pom yus
tej
neeg Hmoob raug ploj raug tuag li mas lub siab tsis kheev li, hnub twg
los
tsuas pom dav hlau thauj tej neeg tuag los pov pig poog tom tshav dav
hlau
nkaus xwb, hnub twg los tsuas hnov tej poj ntsuam quaj suab nkhaus
nkoo
tuaj dua tom tshav dav hlau lawm tib pliag zoj txawm siv hnov nyiav
lawv rov
los. Lub ncauj tsis hais los lub siab yuav puas tsoj puas tsus lawm
hov ntau,
tsuas yog tsis pom qab hais zaj twg.
Muaj ib hnub thaum sij hawm sawv daws noj sus,  muaj neeg hu xov
tooj tom tshavrog los tias ib lub hnab tsaj ntuag lawm (a col. Just
got
killed) nws thiaj ua zoo hais rau yawg hlob tias "Peb yuav tsum tau
yoog lub teb lub chaw thiab, qhov yuav yeej thiab yuav swb mas kawg
yog tus ntsis CWJ MEM xwb od". Nws sob lus no ua rau yawg hlob
GVP tsiv siab heev, nkawd 2 txiv tub thiaj tau sib cav hnyav tsawv.
Qhov tseeb tiag nws xav qhia lub ntsiab tias peb tab tom raug ntiav
( mercenaries) mus tuag tam cov tub rog meskas xwb. Today, the CIA
secret war has been declassified and Lyteck was right about that.
Xyoo 1968 U.S twb pib sab laj thim rog lawm tab sis peb haiv Hmoob
tseem rau siab ntso ua tsov ua rog hnyav.  Lyteck yawm txiv Taykeo
pom tias lub teb lub chaw yuav muaj kev txawv txav, nws thiaj hais
kom
tus ntxhais (niam tij Teeb) mus coj Lyteck rov qab mus nyob VT. Yawm
txiv thiaj mus cuag Phanya Pheng PhongSavanh uas yog nws tej qub
khub laj khub kam kom pab rub tus vauv tes los nrog yawg leg dej num.
Txawm Lyteck los nyob VT lawm los lub siab yeej quaj dhi txhawj txog
Hmoob tej suab quaj suab nyiav. Tab sis kuj ntshai lub cuab lub yig
plam nws thiaj ua siab nyob VT. Txog xyoo 1969 ua Loojceeb tawg zaum
2. Sij hawm ntawd, kwv tij Hmoob los poob rau VT coob heev, tab sis
tsis
muaj chaw khwv noj khwv haus. Kwv tij Hmoob ua hnub ua hmo tuaj khaub
zig Lyteck kom nws pab. Tab sis nws kuj los sij neej tshiab neej lig.
Lub sij
hawm ntawd nws hnoob nyoog ze 30 xyoo xwb.  Nws thiaj tau mus thov
av ua noj pub rau cov kwv tij Hmoob. Luag tswv xeev(Chaokhouang VT)
thiaj faib ntu av KM52 pub rau Hmoob nyob.
Thaj av km52 yog ib thaj av uas tsis muaj neeg LosTsuas leej twg yuav
muaj peev xwm los nyob. Vim tias suam av no yog txoj lw(trail) uas
tog
pathet Lao hla mus hla los pem H.Q. SamNeua thiab Vientiane sab Naab
Xaam naabTuas. Haiv neeg Mplog ib txwm ntshai dab, cov tub rog MR5
kuj raug tuav tuag rau km52 ntawd. Thiaj ua rau pej xeem Nplog ua
nyob
ib cheeb tsam ntawm (Saka/Nalao/PhoneSoung) tsis kam tuaj ua noj ua
haus thaj tsam no.
Lub sij hawm cov Hmoob los nyob, tseem yog hav zoov nuj xiab, tsiaj
nruab
nrag; liab cuam quaj kau zom zaws kho siab zim raws ntug kev. Lyteck
coj
sawv daws los luaj teb ntov ntoo ua noj ua haus. Nws ntshai tsam sawv
daws
tsis qab siab ua noj ua hau, nws ke mus ua kam; ke mus thov mov los
cawm
sawv daws siav; ke rov los nrog sawv daws nyob kom sawv daws muaj
siab
ua noj ua haus. Nws coj sawv daws mus kawm txua rooj txua tog, kawm
cog
zaub kab, tus tsiaj raws luag tej foreign projects specially Japan's
funding.
Vim Hmoob volunteer los nyob km52, USAID thiaj tsis kam yug, yog li
Lyteck
yuav tsum mus thov mov ib kawg xam kawg qhov ub qhov no los xwb.
Hnub tsis ntev hmo tsis ntau sawv daws kuj pib muaj noj muaj hau dim
txoj kev tshaib kev nqhis thiab kev tuag rau hniav ntaj hniav riam
lawm.
Tom qab ntawd tsis ntev, kwv tij Hmoob pom tias tau noj tau hau
lawm sawv daws kuj los coob zuj zus, zej zog nthuav dav mus txog puag
tom NamCheng /HoyDeua/NamXuang. Mab Suav, Daum, Nplog,Thaib kuj
tuaj ntsauv lag ntsauv luam, qoob loos phaum tag phaum tuaj. Pom tias
lub
zej lub zog loj hlob lawm laud no ces, yawg kuj tshwm yawg li ntiag
tug nyiaj
thiab ho qiv txais kwv tij nkauj muam leeg me ntsis los chiv peev tsim
txua
kiab khw, tsev kawm ntawv, thiab tsev kho mob tau txhij vog.
Los txog zijceeb no, lub zos km52 Lub tsev kawm ntawv tau txhawb ntau
tug
tub kawm kom nce mus txog qibsiab BA, MA, PhD and Scientist. Niaj hnub
no
tseem muaj cov Hmoob tau national 1st place thiab, ua rau cov Nplog
qabteb
tus puav nce tuaj kawm hauv lub tsev no.
Txawm nws ho tso ntiajteb tseg tau 30 xyoo lawm los cov kwv tij Hmoob
km52
yeej muab ntsoov xub ke raws nraim nws txoj kev qhuab qhia. Qho tseem
ceeb
tshaj plaws ces yog sawv daws dim txoj kev ploj kev tuag kev quaj kev
nyiav lawm.
Tam sim no, km52, suav hnub suav loj hlob tsis tag tsis kawg li lawm.
Qhov no, qhia tau tias, ua leej tib neeg nyob, yeej txawj yug ces
txawj hlob thiab txawj
plojtuag, tabsis qhov tseemceeb yog yam koj tsim tseg rau noob neej
phaum tom qab
tau siv.
TseemYeej.

Tseemyeej,
tos kuv ho tau muab lo lus no coj los tso rau sawv daws tham los twb
yog lub lim tiam tag los no kuv tuaj mus saib Niam Ntxhoo lub ntees es
kuv dab laug, toj xeem Ntxoov Pov Lis--ib tug toj xeem hauv lav 52
nyob rau lub sij hawm koj tij laug Teeb thiab nkawv nyob ua ke hauv,
qhia kuv xwb.
ua tsaug rau qhov koj qhib siab plho cev cov lus no...qws loj me los
peb mam sib pab muab tes tiv thaiv peb li taub hau...
-txiabneeb

TN,
Kuv xav tias koj hais yuam kev lawm , raws kuv nco tau mas niam Ntxhoo
yog tus niam Hmoob Muas. Tus tuag no yog Lyteck ib tug muam npaws
HmoobThoj. Yog npawg SoobLwj Thoj thiab npawg Cawv Thoj muam.
Kuv ntseeg tau tias nws ua Tojxeem (xyoo 78-80) tabsis tej zaum
nws tsis tau nrog Lyteck ua ke ntev. Vim Lyteck raug mus Xamana
(xyoo75), uas yog ncaj rau tib lub caij nws tsiv los nyob hauv km52.
TseemYeej.

Yeej yog li Tseemyeej hais.  Tus tau tag sim neej zaum no yog niam loj
hu ua Ntxhiav xeem Thoj.  Yawg hlob GVP muaj ntau tus heev ces tej
thaum yeej paub lawv tsis tag li os.  Yuav luag ib xeem ib tug li las
as, tseem mus xyaw rau Nplog thiab.
Peb Yog Ib,
YT

Tseemyeej,
Ua tsaug rau cov lus saum toj no.  Nws yuav yog ib qho kev kawm thiab
txawb sawv daws siab rau txoj kev ua neej thiab sib pab especially
kuv.
Tos kuv tau hais tias Lyteck to pab kuv tsev neeg mas yog li no.  Muaj
ib xyoo tag nrho kuv txiv thiab kuv cov txiv hlob thiab yawm laus lawv
raug ntes kaws tag nyob rau VT.  Kuv txiv hlob uas yog ib tug Naikoo
xwb tuaj tso tau kuv txiv thiab cov txiv hlob tag lawm tiam sis txhua
ob tug uas yog kuv ib tug hlob thiab yawm laus nkawv.  Kuv txiv hlob
tsis pom qab ua li cas thiaj tau mus cuag Lyteck, Lyteck kuaj lias ua
li nws lub peev xwm pab cawm kuv tus txiv hlob thiab yawm laus tau
tawm hauv qhov taub los.
Kuv txiv hlob hais tias "Thaum wb mus txog rau tom chaw hais plaub
ntag, Lyteck yeej heev rau cov Nplog kawg nkaus li.  Ua rau cov Nplog
yeej ntshai Lyteck tag."  Qhov no yog ib qho txiaj ntsim uas yuav nco
Lyteck mus txog rau hnub kawg.  Qhov tseeb tiag, Lyteck thiab kuv txiv
hlob no twb tsis sib paub meej-j tiam sis yog ib tug Hmoob lawm es sib
pab raws Haiv.  Txawm zejzog yuav hais kev phem npaum li cas txog
Lyteck los kuv muaj qhov ntseeg hais tias Lyteck yeej muaj qhov zoo
tshaj qhov phem.  Leej tib neeg especially political propaganda mas
yuav muab ib tug qhov zoo coj los ntxeev ua qhov phem los yeej tau tag
nrho.
Rov ua koj tsaug dua nawb.
Peb Yog Ib,
YT

thov txim,
yog kev xav thiab ntiv tes ceev dua lawm xwb. lub ntees ces yeej yog
niam Ntxhiav tiag. ua tsaug rau yawg laus Tsav Vam Yias thiab tij laug
Tseemyeej neb qhov pom txog...
-txiabneeb

txiabneeb es, tog koj paub nam ntxhoo xwb los tug hov yog tug kws yawg
pov nyam hab ntsug pw dlua, puj hlub ce yeej tsi tau ntsug yawg pov pw
ntev lug le lawm, koj puas paub has tas nam ntxhoo yog PY ib tug
txhais maj, lwm nub thaum twg nam ntxhoo moog ce tsi yog pov ph.md
puab tuaj lawm yog PY puab qhabnab lawm, koj puas paub has tas nam
ntxhoo yog lauj maag tug quaspuj es yawg pov moog cov lug ua nwg tug
lawm xwb, koj xaav paub nua moog nug lauj maag ntsaag south carolina
saib, nam ntxhoo has tsua kuv has tas nwg tseem ncux lauj maag thaum
lauj maag cov nwg khaagkeut lug loojceeb nua tag.
vmged

Vaajmoob,
Paub lawm thiab tiam sis ua tsaug rau koj tsab email qhia txog niam
Ntxhoo lub noob neej yav qub qab...ib lub koom haum ua kuv nrog tsim
tsa tau twb sau zaj dab neeg (play) hu tias, "CIA" ua hais ncig txog
coj loj noj cov me li...thaum "premier" peb twb caw yawg hlob tuaj pab
qhib thiab nrog peb saib. Kuv nug nws tias puas zoo saib thiab no nws
los kuj teb tias zoo saib thiab tus phooj ua seev cev ua yawg hlob
hauv zaj dab neeg no kuj ua tau zoo xws li yawg hlob lawm thiab no...