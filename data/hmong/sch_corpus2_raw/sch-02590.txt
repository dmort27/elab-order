Txhob txawj txawj nrhiav cai thiab lauj? Ua li ko cais sib cav tsi
paub tas li xwb.

yawgnom thiab Jim,
li kuv hais dhau los lawm ntau zaus nav, kuv mas yoojyim heev ntag--
yog tsi ua lawm ces txhob ua ib yam dabtsi li nad.  cia li npaj ib
rooj mov li mus tom church es hus sawvdaws tuaj ua line noj ib pluag
tias nkawv sibyuav lawm no xwb.  yus yov uas, hos ua tsi muaj qab muaj
haus--yuav tso tseg los hos tsi tso kiag kom tag tag thiab.  ua tsi
muaj qab muaj haus, muaj chaw txawb chaw rau li...lwm hnub ces tej me
nyuam hais tias, kuv pom kuv txiv lawv ua li no xwb tiag.  peb hmoob
yeej ua zoo li no xwb tiag nav.  yog yuav ua es ua dog ua dig li ntawd
xwb ces xum muab tso kiag tagnrho es txhob ua li--hos yuav uas ces ua
kiag kom yog yog hmoob teej hmoob tug tiag tiag aws. kuv mas very
flexible nawb, qhov kuv tsi flexible mas zoo li yus tsi ua los pheej
yuav ua thiab, ua los ua zoo li ib tug neeg ua tsi tu siav, es nti
lujlam thiab xwb.  qhov no, yog qhov yus rov los ua ruav hmoob teej
hmoob tug tiag tiag xwb.
qhov no, yog kuv li kev xav nawb...however, you have the right to
disagree with my opinion.
Born2beHmong

Hmong-Lao-- ua li kuv twb tau hais los lawm.  peb nyob raws society.
peb lub neej evolved lawm.  leej twg yuav ua li cas los xij.  tab sis
nyob li ntawm peb pawg kwv tij ces peb yeej pauv ntau lawm nawb.
tshoob kos thiab tej nteev tuag no peb yeej pauv ntau lawm.  ntau yam
tsis zoo peb yeej muab tso pov tseg lawm.
kuv xav nug nej li no xwb.
1.  nej nyiam cov yus mus txog yog yus tsis tsab luam yeeb thiab txawm
tsab los tsab tsis txua rau tej me nyuam yaus ces mag nplua nyiaj kiag
xwb ntag los nej nyiam cov tsis tsab los yeej tsis txaum dab tsi no
mas?
2.  nej nyiam cov yus mus txog es yus tub tub tsis pe txhua tus ntag
ces mag plua nyiaj kiag xwb ntag los nej nyiam cov tsis pe li los yeej
tsis txhaum dab tsi li no mas?
3.  nej nyiam cov yus mus txog es lawv rho cawv iab coj los txhaus yus
tus tub (nraug vaum) ua nws tau muab thiaj los tsev lawm xwb los nej
nyiam cov yus mus txog ces haus khob nyuag puav beer ua kev cai kom
rooj tshoob meej xwb mas?

In ANY house, whether Hmong, American, Lao, Thai, whoever.  The guests
do not have a right to dictate how the host should run the affairs of
the house.  Imagine if I come into your house and tell you, "this is
how you are going to treat me, anything else would be unacceptable".
Isn't that absurd?  Koj yog tus mus tom luag tsev nas, es koj yuav kom
tus hauv tsev ua li koj nyiam no?
Yus yog tus tuaj sab nraud tuaj, luag kam qhib qhov rooj rau yus twb
yog zoo kawg lawm.  Mus txog luag tsev lawm, yog tsis paub tiag tiag,
ua twb zoo nug hais tias, "kuv tsis paub, es nej nyiam ua li cas los
qhia es kuv yuav nrog nej koom thiab."  Luag yeej qhia thiab zam rau
koj kawg los mas.  Luag hu loj koj kuj thov kom luag yuav me, luag ua
me kuj nqa tes ua tsaug xwb los pob.  Txawj ces luag zam, tsis txawj
tabsis ho ua tus txawj txawj ces luag kuj xav nrog koj sib theev kub
seb koj kub ntse npaum li cas es koj niam ho yuav khav piav yees no
los mas.
At least with standard rules of engagement, you know what to expect
going in -- yuav tau tsab yeeb, yuav tau pe, yuav tau haus cawv.
Imagine if you go in not knowing what to expect -- tsis paub xyov niam
txiv yuav ua li cas li nawb, ntshe niam txiv yuav kom noj quav ntag
zaum no os.  THIS could be harrowing.
Hmoob li Hmoob tsis lam tau lam nplua koj.  Yog koj ua tsis yog ces
tsis nplua nyiaj los yuav tau nplua cawv kom txoj cai mus tau.  Luag
tsis nplua koj ces koj tseem hais tau tias luag ruam heev no laiv.
Yog koj pom koj kev txhaum lawm, tej zaum ib lo lus thov/lees xwb los
luag twb zam rau koj thiab nes.
In any formal interaction, there are rules of engagement.  In any
society, if you must engage in the game, you are expected to know the
rules.  You do not go into a soccer field thinking that people should
just let you play the way you want, do you?  Imagine what the World
Cup would be like if there is no set rules on how to play.
Luag hais tias, "xaiv cuag li xaiv nyuj thauj, xaiv cuag li xaiv nees
nris."  Koj peem xeeb mus ua tshoob es koj yuav xaiv niag tsis paub
qab paub haus, tsis paub txog Hmoob kev tshoob kev kos mus nrog luag
ua ces kuj yog koj saib tsis tau luag -- tsis yog luag saib tsis taus
koj nawb.

tus kwv vimhlub a-- tsis tas tham ntau npaum li koj.  cov laus li peb
no lawm yeej paub dhau hwm lawm nav.  kuv tsuas nug 3 lo lus sim sim
ple xwb es kuv xav kom nej teb sim sim ple thiab xwb nav.
answer either "nyiam or tsis nyiam" no xwb nas.  why make it so hard.
1.  nej nyiam cov yus mus txog yog yus tsis tsab luam yeeb thiab
txawm
tsab los tsab tsis txua rau tej me nyuam yaus ces mag nplua nyiaj
kiag
xwb ntag los nej nyiam cov tsis tsab los yeej tsis txaum dab tsi no
mas?
just answer "nyiam or tsis nyiam"
2.  nej nyiam cov yus mus txog es yus tub tub tsis pe txhua tus ntag
ces mag plua nyiaj kiag xwb ntag los nej nyiam cov tsis pe li los
yeej
tsis txhaum dab tsi li no mas?
"nyiam or tsis nyiam"
3.  nej nyiam cov yus mus txog es lawv rho cawv iab coj los txhaus
yus
tus tub (nraug vaum) ua nws tau muab thiaj los tsev lawm xwb los nej
nyiam cov yus mus txog ces haus khob nyuag puav beer ua kev cai kom
rooj tshoob meej xwb mas?
"nyiam or tsis nyiam"

Yog li no koj sim teb sim--simple cov lus nram qab no seb?
1.  Koj tsev neeg muaj ib txoj cai uas nej sawv daws yeej paub thiab
siv los ntev lawm.  Muaj ib tug neeg txawv txawv cia li tuaj hais tias
nej txoj cai no tsis zoo.  Nej yuav tau ua li kuv hais no.  "Blah,
blah, blah, etc., etc., etc."
Koj "nyiam" los "tsis nyiam"
2.  Koj lub tsev mas yog leej twg yuav nkag los rau haud yuav tau tsum
hle khau.  Muaj ib pab niag neeg tuaj txog, lawv cia los nkag loo los
xwb thiab hais tias, "tsis tas hle khau os, peb lub tebchaws no yeej
tsis hle khau.  Cov niag neeg npab nauj thiaj li hle khau xwb."
Koj "nyiam" los "tsis nyiam"
3.  Koj tus vauv tuaj txog koj tsev, koj saib vauv rau nqi heev.  Koj
ua tau ib pluag uas koj xav tias qab heev li no txais tos vauv.  Koj
rub kom vauv los nrog koj zaum los vauv tsis kam zaum, koj caw kom
vauv nrog koj noj los vauv tsis noj.
Koj "nyiam" los "tsis niam"
Tej no yeej tsis txawv deb ntawm tej koj hais kiag laiv.

How can PE signify love or promises...(everyone knows promise is meant
to be broken) zij pojniam is without love, niam tij txis kwv los yog
niam txiv txom nraug vauv rau ntxhais?  Nyob tebchaws no cov tub thiab
cov ntxhais lawv yeej ua lawv niam txiv txaus txaus siab txaus ntsws
lawm lawv mas li sis yuav.
Is pe a respect or more like beg?  Nej cov ua pes pes lub hmoob
na...please translate pe?
No matter how much you old people cherish these kind of practices it
will be gone in a few years.
Tawjlem

tawjlem-- glad you don't like it either.  but you are partly wrong.
it is not the the old people who practice it today.  in fact, it is
the young, the middle generation who practice it.  cov hluas nrab neeg
ua nyuam qhuav tuaj kawm txawj hmoob tej kev cai teb chaws no yog cov
ua lim hiam thiab nyaum tshaj plaws li ntag los mas.  tsis yog lam
hais xwb, tab sis yeej pom kiag ntawm qhov muag lawm thiaj hais
nawb.

cov yawg es,
muaj ib txhia mas kuj tias paub lawm no, temsis kuj paub tsi txhua
thiab.  muaj ib txhia pom luag ua lomzem ces ua thiab, muaj ib txhia
tsi paub ces lam ua thiab, muaj ib txhia ces kuj laus dawb thiab....ua
ib tus mejkoob nyob los yog ua niam txiv nyob, yuav tsum paub tias
qhov twg yog kev tshoob, qhov twg yog kev lom zem.
kev ua tshoob tsi muaj cai tsab rau pojniam thiab menyuam yau.  kuv
kuj tsi nkag siab tias ua cas ho nug lo no.???  qhov uas pe tsi txhua
es mag nplua....hais ncaj tias thaum mus txog tsi tag yuav pe txhua
txhua, vim yus tsi paub ne...cov niam txiv uas nplua los yeej tsi paub
tshoob thaummus txog es pe tsi txhua.  tsi tag li, lo pe "kawg" nkaus
es twb hais tias "paub tsi txhua kev neej kev tsav ces....pe sawvdaws
tagnrho ib pe" no ne....tsi tag li, tsab luam yeeb los, twb paub tsi
txhua ces twb tsab ib kab "loj loj" rau cov uas tsi paub meej thiab
cov yus faiv tsi txhua ne.....
hais txog es lawd rho cawv iab los txhau thaum yus mus txog....tej no
kuv kuj tsi tau pom dua...tsi tau hnov dua thiab....temsis kuv ho hnov
thiab pom tus cawv "tos qhua" es yus mus txog, lawd muab los haus 2
lwm.  cov uas coj nruj nruj tseem nyob nraum zoo "txais kev" thiab.
temsis qhov no tsawg tus ua lawm xwb.
kuv xav mas cov previous questions no lam hais xwb...vim kev tshoob
twb tsi zoo li ntawd.  yog tias muaj yav tag los lawm es thiaj li
hais...qhov no, muab thwm tias niam txiv tsi paub tab...or mejkoob tsi
tim lim xwb...
hais txog txhau cawv sis zeem...qhov no mas, leejtwg los yeej hla tsi
dhau...temsis txoj cai twb pub pab ne....vauv nkees los vauv mus
pw...muab ib tus los hloov los yeej tau ne....
yog muab xav zoo zoo ces, kev tshoob yog kev cog neej cog tsav...kev
zeem neej zeem tsav....tu muab xav tsi zoo ces thiab coj tsi tog
(including both sides of the family) ces muab ua plaub lawm.  temsis,
kuv hais meej, cov uas ua plaub feem ntau ces yog cov vauv uas yoog
tsi tau niam txiv...es thaum kawg lwb ua plaub lawm xwb...vim tias the
mentality is..."tus ntxhais twb nyiam yus lawm...yus mus ces nws lawv
qab.."
yaweh

kav tsij rau rau siab mus tsaj li niag neeg dag rau nplog liab qhov
quav los mas koj naj..

yeej muaj tseeb peb ib txhia yias yeej ntau ib txhia yeej paub me.
tej zaum kuj yog ib rab teb ib tsa txuj.  tab sis raws li qhov kuv pom
niaj hnub niam no qhov tseeb ib co mas yeej yog siv txoj kev lim hiam
coj los ua lawm xwb.
muab 2-3 cases li nram no.
1.  kuv ib tug kwv tij nyob tsis deb ntawm kuv.  nws tus txhais yuav
txiv.  hmoob tso tau 2 tug tus hluas tuaj fiv xov.  nkawv yog 2 niag
hluas xwb ces yeej tsis paub tiag tiag thiab.  nkawv tuaj txog nkawv
ci li tsi pe niam thiab txiv ces tub qaug leej txiv.  leej txiv ci li
los cem, "2 niag ntseg muag ruam.  neb tsis paub es neb ho tuaj ua dab
tsi.  neb ci li rov mus tsev, rov mus kom 2 tug paub tuaj" no.  kuv
thiaj li los hais rau tus kwv tij ntawd tias, "ua cas yuav mus coj
khaus tag npaum li koj mas.  koj tseem yuav muab 2 tug ntiab khiav mus
tsev es tseem yuav siv sij hawm li 4-5 xuab moos tom ntej no hmoob
thiaj mam ho rov xa tau 2 tug txawj txawj rov tuaj, ho tej zaum mas
ntshe xyov lawv puas yuav tuaj lawm thiab.  tsuav luag xa 2 tug neeg
tuaj cob lub xov, los lus tuaj rau yus xwb ces twg yog zoo dhau hwv
lawm los mas.  kav tsij txhob hais dab tsi, ci li txais lub xov xwb.
yog koj tsis txais ces kuv mus tsev lawm ntag laiv, seb koj ho yuav
kom leej twg tuaj txais lub xov ib tsam nawb."  no kuv muab yawg yws
tas ces yawg xav xav yawg thiaj hais tias ua li koj hais los mas.
nyaj lwm hnub yus tej me yuam los ntshe yuav ua li ntawd lawm thiab
xwb ces kav lia lau no xwb.  ces leej txiv thiaj txais lub xov lawm
ces thiaj tag xwb.  case no yog tsis yog kuv ces yeej mag nplua nyiaj
lawm.
2.  muaj 1 case peb tog tub mus hais tshoob.  mus txog ces peb tus mej
koob txawm muab tau cov luam yeeb coj mus tsab rau lawv sawv daws cov
nyob hauv tsev.  peb tus mej koob muab pob niag luam yeeb qhib me me
xwb ces txawm muab 2 tug luam yeeb nchos nchos tawm li 2 ntiv tes rau
sab nrauv ces txawm muab cev rau lawv ib tug zuj zuj.  lawv cov ua
ntej kuj thau 2 tug luam yeeb lawm kuj tsis hais dab tsi.  tab sis cev
mus txog rau lawv ib tug kwv tij txiv ntxawm ces nws ci li sawv tsees
cem ntag, "ntshej muag.. ua cas yuav qiav dub npaum li nej.  yuav muab
luam yeeb rau luag haus es ho tsis thau kiag kom tag 2 tug tawm es
tseem thau ib nya li koj coj los dag ntxia xwb.  koj xav tias peb
ntshaw ntshaw nej luam yeeb haus no lov" no.  peb tus mej koob tseem
tau thov, poob $100 nyiaj thiab.  tej no nej xav tias puas yog kev lim
hiam no mas.
3.  ho muaj ib case.  peb 2 tug tub fiv xov mus txog ces twb mus tsab
luam yeeb tag thiab twb cob lub xo tag.  hauv lawv tsev kuj tsis muaj
neeg coob, tsuas muaj 2 tug me nyuam kwv yau nrog rau cov laus xwb ces
peb 2 tug tub txawm muab tau $40 rau 2 tug me nyuam kwv 1 leeg $20.
nkawv nyob nyob tab tom tawm yuav los mus tsev ces mam ho muaj lawv ib
tug txiv ntxawm xa ib qho khoom tuaj rau lawv tsev neeg ces nws tuaj
txog xwb ces nkawv twb tawm los tsev lawm.  tus txiv ntxawm ntawd mam
li tuaj pom 2 tug me nyuam 2 daim nyiaj ces nws mam nug tias yog leej
twg muab rau nkawv no.  nkawv thiaj teb tias yog 2 tug tub fiv xov
puag tas muab no.  ces thaum peb mus hais tshoob ces tus txiv hmoob
tsis txaus siab.  hmoob hais tias peb saib dej ua ntu saib neeg ua
plu, peb 2 tug tub fiv xov tsis muaj nyiaj rau lawv tus txiv ntxawm
ntawd no.  tab sis qhov tseeb mam vim thaum nkawv twb tawm los tsev
lawm lawv tus txiv ntxawm ntawd mam li tuaj puag tom qab no nas es
tseem yuav kom luag muab nyiaj li cas rau nws thiab no mas.  qhov no
peb 2 tug mej koob tseem tau thov poob $100 nyiaj thiab.  tej no nej
xav tias puas yog neej lim hiam no mas.

hauj yauj yauj, neeg dag rov qab hais lus dag ntxiv lawm thiab lauj.
neeg ruam hais lus ruam, kuv paub.
neeg dag hais lus dag, kuv paub.
khwv txha aws, cia li muab npe + xov tooj tuaj rau peb sim mus verify
koj cov lus dag no soj yom?
this idiot aub fab will create any fairy tale to support his extreme
viewpoints.

kwvtij,
Es koj txawm pom luag limhiam xwb es koj tsis pom nej limhiam kiag li
ntag?  Put yourself in the other's shoes.
Your example 1:  Koj yog tus mus txais xov los yog leej txiv yog tus
txais xov no?  Ib tsam koj tias koj yog tus tuaj tos txais xov, ib
tsam koj ho hais tias leej txiv yog tus txais xov lawm.  Es leej twg
yog tus tos txais xov tiag?
Yog koj yog tus tuaj txais xov, ua cas koj tsis txais kiag es koj
tseem muab koj yawg kwvtij ntawd cem thiab?  Hmoob hais tias, "muab
nyuj tub nyuj nrau, muab dev tub dev tom."  Koj twb yog tus tuaj tos
txais xov, koj tseem tsis txais, tsim nyog koj yawg kwvtij ntawd muab
koj cem thiaj li yog.
Your example 2:  Nej twb "nrhiav cuag li nrhiav nyuj thauj, nrhiav
cuag li nrhiav nees ris" tseem tau tus niag mus txog es txhob txwm ua
saib tsis taus luag thiab?  Rau nej mas nej xav tias ua cas luag yuav
phem ua luaj li no.  Tabsis, rau luag, luag xav nej phem tiag tiag no
thiab.
Luag xav tias nej peem xeeb nrhiav tuaj mas yeej yog ib tug "champion"
mejkoob lawm no.  Qhov nej tus mejkoob ua li ntawd, ntshe yog nws yeej
paub tabsis txhob txwm ua no xwb.  Yog nej yuam kev xwb ua cas nej ho
tsis muab ib los lus zoo coj los thov/lees xwb es nej cia li them
nyiaj lawm?  Them nyiaj lawm ces txhais tau tias nej yeej txhob txwm
ua tiag.  Yog luag tus tsis paub ces ntshe nej cas tseem tuaj dab ros
tias lawv ruam tiag tiag no thiab laiv.
Your example 3:  Yog nej them nyiaj lawm ces yeej txhais tau tias nej
yeej tau ua saib tsis tau luag lawm tiag tiag.  Yog yuam kev thiab
yeej tsis paub tiag tiag mas, Hmoob yeej muaj kev zam rau.
1-2 nyuag case yuam kev xwb es txawm siv hais tias Hmoob kevcai siv
tsis tau no ces kuj yog siab nqaim dhau lawm.  Phem los nyaj tsuas
phem 1-2 tug xwb pob, ua li cas case twg yog muaj koj txuam ntag no
ces luag tseem yog tus limhiam ntag no mas?

npawg Vimhlub,
thov zamtxim nawb, Txawjlem...ntshe yuav yog cov neeg zoo li Zhen
thiab lawv cov ua kawm ua keej keej computer muab kuv li IP address
coj mus ua xwb nawb.  txhob muab ntau nqi yuav kev tias, Txawj_lem yog
Born nawb mog.
wb yeej yog npawg lawm tiag, tabsi zoo li koj yuav ua tij miv miv
lawm...cias kuv hus koj ua tij xwb thiab ua tsaug rau koj tus ua tij,
pab check rau kuv...
koj me kwv Born

npawg Vimhlub,
thov zamtxim nawb, Txawjlem...ntshe yuav yog cov neeg zoo li Zhen
thiab lawv cov ua kawm ua keej keej computer muab kuv li IP address
coj mus ua xwb nawb.  txhob muab ntau nqi yuav kev tias, Txawj_lem
yog
Born nawb mog.
wb yeej yog npawg lawm tiag, tabsi zoo li koj yuav ua tij miv miv
lawm...cias kuv hus koj ua tij xwb thiab ua tsaug rau koj tus ua tij,
pab check rau kuv...
5555555--kuv xav tsi txog tias, nyob rau hauv peb haivneeg hmoob no es
tseem muaj cov limhiam thiab siab ntai ntuj npaum li no thiab....
555555555, peb tuaj sibtham ua si thiab sib lwv (pauv) tswv8 xwb li
SCH no xwb, los tseem muaj cov neeg chimsiab thiab ntxub ntxaug lwm
tus es tseem yuav mus txias ua tub ub tus no--coj los tham lus dag li
ub li no thiab.  es peb yeej ruam thiab limhiam zoo li no tiag tiag
lov?  puas yog peb haivneeg tseem poob qabdeb thiab ruam tiag tiag,
ces thiaj li muaj tej xwm txheej zoo li no--mus ua tus ub tus no los
tham ua dog ua dig li no.
pab tusiab rau hmoob, yog tuaj sib lwv tswv8 li no xwb es txawm siv
mobsiab thiab chim li no lawm tiag....
koj me kwv Born2beHmong

kwvtij,
case #1...luas tias dabqhuas yuoog tsi tau, temsis tshoob kos yoog
tau..qhov no mas yog tim niam txiv tsi coj tog xwb tog ntxhais na.
kuv li mas, thaum mus ua tshoob lawm, ntshaw tej tus khov kho lo "ua
kom zoo nkauj" li koj tau ua li no xwb.  qhov no mas, tsi hais tog tub
tog ntxhais, muaj ib cov yoog tau yoojyim, muaj ib cov yoog tsi tau
luag yoojyim li.  tej no mas tsi yog los ntawv "kev lis kev cai ua
tshoob" los...tej qhov no mas yog los ntawm nruab nrog los xwb...tus
lem yeej lem ne.
case 2:  kev cai tshoob los yeej tsi muaj cem li...yog yauv cem ces
kawg rau niam txiv cem xwb...temsis niam txiv cem lawm los, txoj cai,
kwvtij yuav tau cheem li.  lus iab lus dawb los yuav tau ua zoo hais
rau tus mejkoob thaum txog caij nyoog hais.  cov uas cem mejkoob li ub
li no hauv lub rooj tshoob ces yog tsi paub kev tshoob xwb, vim tsi
yog lawd cai cem...lawd tuaj yog tuaj "ntuag tub ntuag ntxhais" xwb
nawb....tsi yog yauv tuaj cem mejkoob.  qeej zaug yog leejtwg kiag, uv
tsi tau lawm los, nws yuav cem los puav thiab...temsis cov kwvtij yuav
tsum yog cov uas los cheem.  kev tshoob yog mus li no.
hais txog kev tsab luam yeeb, ces yuav tau muab rho hlo, tuav kiag
ntawm tes, cev kiag rau luag kom luas txais.  yog muab tshwm ib tog
ntev 2 nti kom lawd muab lawd ces...lawd yeej tsi txais nawb.  tus uas
coj tog los yuav tsi hais dabtsi, tus uas coj luv los yuav chim li koj
piav.  kev tshoob mas yog li no.  temsis, yog hais kuv no, kuv yauv
tsi them qhov 100 ntawd...vim li cas...vim tias yus twb yuav npaj muab
200 los muag kev txhaum ne...200 ntawd ces twb yog kev txhaum tagnrho
tub thoob xo, mus rau kev ua nkauj ua nraug, mus rau mej koob kev
txhoj thiab ne....yog tias tsi muab 200 muag kev txhaum es lawd ntu
tuaj ces rau them li cas los yuav tau them thiab...
hais txog seb puas yog kev lim hiam....personally, kuv xav tias tsi
yog kev lim hiam nawb..temsis nws yog kev tsi txawj hais lus thiab tus
mejkoob ua yuamkev xwb.  yog tias mejkoob thwj thwj es, lawd tseem
hais li ntawd thiab mas yog kev limhiam mas...temsis mejkoob muab
tshwm ib niag tog kom lawd muab lawd ne...lawd ua pauj mejkoob los
ntawm kev coj tsi tog los xwb.  temsis ua li hais...luas yuav ua
yuamkev li cas los xij, txog caij hais mam li hais...yog me me yuav
zam tau ces xob hais thiab....
case #3...qhov no yog tim vauv mejkoob ruag nawb.  leejtwg txawm yauv
tuaj li cas los yug tsuas tsab tau luamyeeb xwb..tsi yog muab nyiaj
(hais txog fi xov na)...yog yuav muab nyiaj ces..twb muab rau qhov
niag lawd hais tias "ntaus txhuv tsi paub faib no" no ne...seb qhov no
puas tau muab xwb?  yog qhov no muab lawm no ces, tsi tag yuav muab
lawm.  kev tshoob kos yeej mus li no thiab...2 tus menyuam los lam
muab tias yog "dablaug" ib zaug lawm xwb...kev cai twb tsi muab
na...tsuas yog tus tuaj tsawb tshoob thiaj li muab xwb ne...moob qab
teb qaum teb twb ua li no xwb ne...tshuav ib qhov cai nyob twg yuav
los taij nyiaj ntxiv na?
koj nco ntsoov...3 qhov case no, has nothing to do with kev li kev cai
tshoob (such as pe li uas tham los).  3 qhov no yog tsi muaj cov khov
los nres thiab saib lub rooj tshoob xwb...txhais tau tias tog vauv los
ntshai ntshai tu siab es...ua txhua yam niam txiv hais....tog ntxhais
los...ncauj lus tsi zoo, muab kev liam los lwv....tog vauv los duav
tsi khov...lawd qw qw ces cia li ntshai es them lawm xwb...kvu pom mas
yog zoo li no ov....nws tsi yog hmoob kev cai lim hiam..temsis yog
tibneeg limhiam xwb.
yaweh
...tsi muaj cai muab rau...tsuas yog tus tsawb tshoob xwb.

PY Kwvtij & Vimhlub,
Tsis hais Hmoob los lwm haiv neeg, tsis hais pab twg los pawg twg,
yeej muaj tej tus neeg nkhaus li no. Tus neeg nkhaus no luag ua li
luag ua xwb ces yeej tsis haum nws lub siab. Tus neeg nkhaus no nws
yeej zam tsis taus luag hlo li. Yog pab kwvtij twg, tus coj nkhaus ces
luag ntshai rwg tsam tej me tub me nyuam lam mus nphav txog pab ntawd.
Hos yog tus coj yog neeg ncaj ces lwm tus txawm yuav nkhaus me ntsis
los nws nias ntiag rau xwb ces plaub tag; yog thaum muaj tshoob muaj
kos ntsig los txog los luag yeej tso siab plhuav.
PY Kwvtij,
Tag 3 case uas koj hais los no, puav leej yog neeg nkhaus thiab neeg
tsis thoob tsib xwb.
Case 1: Hmoob hais tias ib rab teb ib tsa txuj; muaj ib txhia mas
thaum mus txog ntua xwb twb pe ib lwm lawm; thaum txais lub xo tag mas
mam rov pe dua ib lwm thiab. Hos muaj ib txhia mas tos luag txais lub
xo tag mam li pe (Cov hluas tshiab feem ntau coj li no). Ob tug hluas
no tseem yuav tos koj txais lub xo tag mas nkawv mam pe xwb, koj niag
kwv tij txawm siv muab nkawv cem lawm. Qhov tseeb, nws yog tus niag
tsis paub qab hau ntag. Li cas los xij, qhov no qhia tau hais tias
"lub pe" yeej tseem ceeb heev rau Hmoob. Thaum luag tuaj nphav txog
yus, yus kom luag tsis txhob pe los tau, tabsis thaum yus yog tus mus
nphav txog luag, NCO NTSOOV PE, unless luag koj yus tsis txhob pe. Yog
luag coj kev cai tshiab, yus nug tso mam pe los yeej tsis txhaum.
Case 2: Tus mej koob yeej tsis tau paub tab tiag. Tabsis yog tus txiv
ntxawm ntawd tsis yog neeg nkhaus ces nws yeej tsis cem thiab rhuav
luag. Tus neeg coj ncaj mas tsis lam muab tej qho me me li no los ua
teebmeem.
Case 3: Yeeb vim muaj tej xwm txheej zoo li no, Hmoob 18 Xeem thiaj
tsim tsa tsab cai los tswj. Niaj hnub niam no, peb tsuas ua raws nkaus
lub txhooj lawm xwb. Luag txawm yuav tuaj txog tsheej tsev los tsuas
muab raws nkaus lub txhooj fi xov xwb. Ho tsis muaj teeb meem ntxiv li
lawm ne!
Yog li PY Vimhlub hais, tsis txhob muab 2-3 case nyuag uas cov nyom
zog no los rhuav yus txoj kablis kevcai uas yus haiv neeg ib txheej
dhau ib txheej ib tis dhau ib tis coj los.
HL

Vimhlub,
Koj yeej hais yog ib txhia lawm thiab......hos qhov Kwvtij hais kuv
yeej tsum dua li yawg piav no lawm thiab tiag......koj tsis to taub
Kwvtij zoo......nws piav tsis tag-g....tiam sis koj yeej paub tias
txog txij luag rho nyiaj los them....luag yeej thov-v tus tswv tsis
kam zam li nad......peb tsev hmoob txhua-ua tus yeej xub-b thov ua
ntej yog luag phua lub txhim los rau yus naj......kuv kuj tsis tau-au
pom dua.....luag hais kev txhaum tuaj tag ces yus cia li muab nyiaj
kho kiag.....tsis thov li......yeej yuav tsum thov tag tsis zam roob
tau theev tsis hle mas mam kho nyiaj.
Born.....aw,
Kuv xav Vimhlub tsis yog  8leej nawb......kuv paub lawv pab kwv tij
zoo nad.......8leej tsis nyiam kev cai hmoob thiab paub ntau npaum tus
Vimhlub no.Tab sis kuv xav yeej yog lawv pab no lawm ntag......lawv
tsev no cov paub kev cai hmoob zoo-oo tsuas muaj 2-3 leeg
xwb......teev npe los yeej tau nawb....ha...ha....ha.....kuv dhuav-v
ntes poj ntxoog li lawm os.
Zhen,
Hnub i kuv tsis tau-au teb koj, txhob poob siab tsam kuv muab koj tua
pov tseg.....yog ntshai tuag npaum koj lawm tiag mas yuav tau txhob
tua tsam lam npam yus thiab od......koj puas paub Col. Vaj Yis zoo
maj? Kuv hnov yawg hais xov tooj cua yawg muag ib cov tsev pheej-j yig
kuv twb hu-u nrog yawg tham-m lawm.......pheej tsis muaj caij mus
xyuas yawg cov tsev li.....cia los so 1-2 weeks kom los siav zog tso
mam mus nrog yawg tham.

sawvdaws yuav hais li cas los hais li nawb...temsis kuv ho pom vimhlub
hais yog dua.....vim li cas?  vim tias peb tham txog kev cai tshoob
hmoob...so far, kev cai hmoob tsi phem/lim hiam...los yog leejtwg tsi
tau piav tias hmoob kev tshoob lim hiam li cas...temsis yog cov niag
tibneeg siab me, siab luv lim hiam xwb.
yaweh