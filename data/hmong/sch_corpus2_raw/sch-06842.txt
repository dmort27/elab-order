Ntawm no yog ib zaj lus tuaj qeeb tuaj lig. Ntev niaj ntau xyoo tuaj,
kuv tsis kav txais kev hlub los ntawm koj. Hnub no kuv thiaj ua siab
loj siab tawv hais rau koj tias kuv hlub koj.
Txoj kev hlub yuav zais ntshis ntau tsawg xyoo,
Ib tsab xov yuav tuaj lig pes tsawg nyoog.
Ob tug tib neeg raug lawm ntau tsawg nyuaj siab & ntxhov plawv,
Kuv thiab koj mam sib to taub zoo.
Koj puas yuav lam to taub txoj kev hlub,
Kuv ib txwm twb tsis tau hais koj mloog.
Ntev niaj ntau xyoo kuv ua twb ywm mob siab koj,
Ua cas koj tsis paub kuv lub siab zoo?
Tsis xav tso tseg txoj kev hlub,
Kev cia siab nyob ntawm kuv txoj hmoo.
Tsis xav tso cia txoj kev tshua,
Kev hlub kev tshua ua cas tsis nto moo?
Txoj kev sib hlub nws tuaj txog lig,
Kev hlub tuaj lig kuv nplooj siab puas ntsoog.
Kuv paub tias lig tas ib puas tsav yam lawm. Kaj ntug xab kis, koj
thiab nws twb yuav ua neb lub rooj tshoob. Kuv ntshaw neb lub neej,
thiab thov kom neb tsuas tau txais kev noj qab nyob zoo.

Tij Laug Chij Tsab, kuv tau xa ib tsab email rau koj ntawm lub email
no privately from home.  Koj puas tau txais?  Kuv xav paub txog Hmoob
cov Tshuav Txhais koj hais tseg tom koj lub website.  Koj teb rau kuv
puas tau.  Ua koj tsaug nawb.
Tom,

Tij Laug Chij Tsab cas koj yuav tsis kam teb kuv cov lus li ne yom.
Puas yog koj tu siab los puas tsis ntseeg peb Hmoob Meskuj lawm mas?
Kuv ntshai pheej muaj cov Hmoob Meskuj tuaj dag nej es ntshe koj tsis
tseeg kuv lawm pob.  Yog koj kam no tsuas teb rau kuv paub hais tias
koj xa puas tau koj cov tshuaj rau kuv xwb.  Xam tias koj hais nqi rau
kuv es kuv muab nyiaj (txiaj) los txog koj lawm no kom li mam xa tuaj
rau kuv xwb.  Ua koj tsaug dua nawb.
Tom,

tus tij laug chibtsab
koj zaj lus no zoo heev
lub limthiam tas los no kuv mus tsev, kuv tau hnov kuv txiv mloog koj
daim yas suab uas koj kaw rau tij laug Nplaij Yeeb Tsab uas nyob
Canada, kuv muab daim yas mab no nqa tuaj txog ntawm no, nrov tsis zoo
lawm, vim qub heev lawm, kuv muaj lub siab xav kawm txog peb cov hmoob
Suav cov txuj, thiab npaj siab yuav tuaj Tuam Tshoj teb tuaj ncig
xyuas tebchaw, es yog li nej puas muaj online radio, los yog mp3 rau
qhov twg kuv tau download los mloog, kuv xav to taub los yog nkag siab
lub Hmoob Tuam Tshoj ua ntej kuv tuaj, yog koj muaj yas suab txog
Hmoob Suav li txuj, kuv xav yuav
Alien_Farmer

Thov txim leej kwv Thomas Lee,
Kuv lub xyab ntawv no, thaum ub kuv ib txim siv li ntawd, tab sis tom
qab, pheej muaj cov neeg phem (tsis yog Hmoob!!!) xa xa tej ntawv muag
khoom los sis ntawv ua nkauj ua nraug liab qab tsis hnav ris tsho ua
dev ua npua rau hauv lub lub xab ntawv ntawd, kuv thiaj li tsis mus
qhib lawm, tej zaum yog luag pom yog "china.com" luag thiaj ua li
ntawd. Cia kuv mam teb koj mog.
Leej twg xav tau cov TSHUAJ TXHAIS ntawd mas kuv pom zoo pab muas xa
mus rau nej, tsis txhob tu siab mog. Muaj ib ntus hnub nyog (10 ntau
hnub xwb), kuv twb tau muab kuv tus ntxhais xeeb ntxwv npe hu ua Choj
Tsab no lus npe tso rau hauv webpage, muab nws chaw nyob thiab xov
tooj thiab email tso rau hauv, npaj kom nws ua ib tug sawv cev los pab
nej muas cov tshuaj ntawd, kom nej los tau tshuaj, peb los tau nyiaj
na has. Tab sis, muaj qee tus Hmoob tim nej i pom tus xov tooj ntawd
ces pheej hu hu xov tooj tuaj hais nws tias, ua cas nws yuav muab cov
duab tso ntau ua luaj npaud rau hauv page ntawd? Qhov tseeb mas nws
xav cia nws tib tug paub tus ntxhais no xwb, ntshais tsam muaj neeg
paub ntau lawm ces tsis muaj kev zoo rau nws. Tom qab, ntxhais Choj
txawm hais rau kuv tias, cov Hmoob pheej hais hais tias cov duab tso
ntau heev lawm, Choj kom kuv muab ib txhia tshem tawm, es tso ob peb
daim xwb tau lawm. Ua li, thiaj ua rau kuv npau taws --- Kuv li
ntxhais xwb sav, kuv xav tso pes tsawg daim duab twb haj tseem yuav
mloog luag khaiv luag khoo -av??? Kuv twb yog Choj yawg, ua cas twb
tseem tsis muaj kev cai tso kuv tej ntxhais xeeb ntxwv tej duab ntau
thiab tsawg rau hauv kwuv li webpage, es tus ntawd ho yog Choj li dab
tsi es ho yuav los txiav li ub txiav li no???? Ua rau kuv npau taws
lawm, kuv thiaj hais rau Choj hais tias: "Tsis hais lawm, hais dab tsi
tso ntau tso tsawg -aj, kuv ib daim twb tsis tso, muab tshem tas tas,
saib lawv mus saib dab tsi?"
Hais txog ntawm nej xav yuav cov tshuaj, mas kuv zoo siab muas xa mus
rau nej, tab sis kuv tsis muaj nyiaj, nej twb paub lawm, peb teb chaws
Suav ua neej txom nyem zog, li no, yuav tsum yog nej xa nyiaj tuaj tso
kuv mam xa mus.
Kev xa nyiaj, thiab tus nqi tshuaj, mas cia peb mam tham rau hauv
email.
Xeev Laus Chij Tsab

Tij Laug Chij zoo siab koj teb kuv li lus.  Thaum kuv hnov koj cov lus
tag ua rau kuv tau txajmuag loj hais tias peb tsoom Hmoob tim Meskuj
Teb no muaj cov tsis paub qab hau lam hais lus saib tsis taus koj
thiab koj me leej ntxhais xeebntxwv Choj. Qhia rau koj paub hais tias
koj txoj cai muaj ntsu rhawv txawm li twg yuav hais li cas los nws
yuav tsis muaj cai txiav tau koj txoj kev ua lag ua luam. Kuv thov koj
ho zam txim pub rau cov uas tsis paub qab hau ntawd tej zaum nws yuav
tsis paub txog qhov yuav siab lwm tus.  Kuv vam thiab cia siab tias
peb cov hauv no feem ntau yuav tsis yog hom neeg zoo li ntawd es koj
ho cia siab rau peb thiab nawb.  Hais txog zajlus ntawm cov tshuaj no
koj li mam hais pub kuv mloog tom tsev koj twb tau kuv li txhab ntawv
email lawm cia wb txhob muab hais rau hauv no.  Kuv thov ua koj tus ua
Tij tsaug ntau ntau.
Tom,

Leej kwv Alien_Farmer,
Zoo siab koj tau qhuas txog peb cov txuj. Hais rau koj paub tias, niaj
hnub no rov muaj dua txuj tshiab lawm, thov mus saib hauv kuv lub
webpage, tus site yog li no:
www.3-hmong.com
muaj cov audio thiab video nyob hauv, tseem muaj ib cov duab zoo nkauj
txaus siab thiab.
Chij Tsab

Tij Laug Chij Tsab,
Nyob li kuv kev xav. Peb Hmoob Memkuj tsuas yog 2.8% ntawm peb Hmoob
thoob qab ntuj. Thaum kawg, peb yuav tig rov los nrhia cov coob. Yog
li kuv thiab xav kawm Hmoob Suav tej txuj. Nej yog cov nyob ntshe
Hmoob tej txuj ntuj thaum ub nej yuav khaws tau zoo, meej, thiab
tseeb. Qhov no ua rau kuv yim xav paub thiaj tig rov tshawb xyuas. Vam
tias txoj kev rov paub txog peb cov Hmoob yuav tshav ntuj rau kuv lub
neej tom ntej.
Ua tsaug rau koj lo lus teb. Kuv tau mus xyuas koj lub vas tag. Tsis
tas li xwb. Kuv ua tub sab koj cov nkauj, suab seev, thiab duab tag
lawm. Mloog los mas kuj kho siab heev. Hmoob Suav li txuj mas muaj
ntau yam thiab tseem tseem Hmoob li txuj. Vam tias muaj ib hnub twg
kuv tuaj txog tebchaws tim ko. Kuv yuav tau ntsib thiab pom tej kev ua
txuj no.
Kuv qhia rau koj ua tij paub hais tias kuv yog Hmoob Tsab. Yog muaj
dabtsi kuv mam email koj. Ua tsaug.
Alien_Farmer