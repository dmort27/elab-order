NkaujNyiag,
Aub, cas yuav pab nej cov hlub hlub Hmoob rov tu siab rau nej haiv neeg
ua luaj li os. Raws li koj cov lus saum toj no ces txhais tau tias muaj
tseeb tias Lee Teeb ntiav neeg tuaj tua koj tim Thaibteb ntag lov. Ua
tsaug rau koj qhov kev tshab xo nawb muaj txiaj ntsim kawg kiag. Yog
tsis muaj koj mus tshum tshum no yuav tsis paub txog cov me dev lwj kas
no lub qe siab lim hiam thiab yom. Koj mas muaj hmoo kawg thiab yeej
tsis tau txog hnub tuag tiag tiag lawv thiaj li tos kev tua tsis tau
koj. Yuav tau ua poj yawm txwv txoob tsaug los sis yog koj mus church
lawm, yuav tau ua Vajtswv tsaug ov. Zoo ntau nawb yog tias koj muab
lawv cov npe coj mus cob rau FBI tag lawm nas. Ua li koj mas qoos kawg
kiag, Hmoob muaj kheev piv txoj lus hais tias ntshai yog dab los mooj
lawm es luag thiaj li lam tab meeg ua phej phuaim rau yus paub. Yog
yuav muab saib kom dav dav txog txoj kev lawv nriav kev txov koj txoj
sia zaum no ces tus txheej txheem kuj yog kiag li tus siv rau ob peb
tug ua ntej lawm no los mav yom. Pom meej meej lawm lauv zaum no os.
Nej cov muaj muaj kev hlub Hmoob mas ntshai yuav kawg raug theej Hmoob
lub txhoj xwb lauj. Ntseeg tias koj yuav nriav kev los tiv thaiv koj
tus kheej kom zoo tshaj ntxiv lawm yav tom ntej no.

Laura,
Nev-v-v-v...Kuv twb yeej kuv hais neb 2 niam txiv lawm ne.
Thaum ib pas nqus tsis tuaj lawm es yuav ua cas maj?
TseemYeej.

Tseemyeej,
Ua neeg nyob, yog tsis tau txog hnub tuag ces txawm leejtwg yuav tua
los yeej tsis tuag. Yog thaum ib pa nqus tsis tuaj lawm tiag, cia nws
mus rest in peace thiaj tsis nco txog Hmoob txoj niag kev siab phem.
Nco ntsoov hais tias peb yug los rau tiam uas cov thawj coj hlub daim
av thiab nws lub hwjchim tshaj nws hlub cov pejxeem lawm. Hnub twg yog
cov thawj coj tseem hlub daim av thiab nws lub hwjchim tshaj cov
pejxeem ces peb yeej tsis pom kev ncaj ncees. Yog tias muaj dua lwm
tiam, thov kom Hmoob cov thawj coj hlub Pejxeem tshaj nws lub hwjchim
thiab daim av.
Tsimmuajcia