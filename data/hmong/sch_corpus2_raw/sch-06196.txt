I browsed through the Neeg Magazine and saw this article, thought some
of you might enjoy reading it at your spare time.
Anything About Hmong, We post It in this Web Address
Txoj Lw Cob Fab Kawg
Tus Sau: Tsu Yaj, Neeg Magazine----2 hlis ntuj 28, 2005
30 xyoo dhau tus npau suav txheem tsov rog hav zoov saum cov roob zeb
roob tsuas thiab hau roob hau hav tws. Lub 2 hlis ntuj tim 26, 2005,
Dr. Pob Zeb Vaj uas yog qub thawj tub rog Vaj Pov ib tug lwm thawj lis
qav num tau luag hais rau cov qub tub rog thaum tsov rog Nyab Laj Liab
hais tias "cov qub tub rog uas tseem nyob rau hav zoov niaj hnub no,
yuav tawm mus thawj Nplog Liab los yuav tuag, nyob tom hav zoov los
yuav tuag, yog li kuv thiaj nyuam qhuav mus koom UN lub rooj sab laj
nyob Geneva, Switzerland thiab thov kom Vaj Ntxwv Thaib thiab lub teb
chaws Thaib qhib ib lub yeej thoj nam tawg rog rau Thaib teb kom cov
pej xeem no tawm tau los. Thaum lawv tawm los lawm, nws thiab cov Hmoob
mam thov kom cov teb chaws thib 3 txais tos cov qub tub rog hav zoov no
tawm teb chaws." Teev luam rau ntaub ntawv sau tshuav 20,00 tus neeg
nyob hav zoov, nov yog ua ke nrog poj niam, me nyuam, cov laus, thiab
cov tub rog. Dr. Pob Zeb, ua kam rau Lao Human Right Council nyob Eau
Claire, WI. Dr. Vaj twb pib lub luag hauj lwm no txij thaum xyoo 1987
los lawm. Lawv lub hom phiaj kev sib tham hnub tim 26 lub 2 hlis 2005
no, ntsiab lus yog yuav thov cov qub tub rog thiab lub zej zos Hmoob
pab kev koom tes xws li, (1) nyiaj txiag, (2) sib sau suab kos npe ua
pov thawj, thiab (3) sib koom nrhiav kev sib tham sib sab laj hauv
nyias lub zos tuaj mus.
Yawg huab tais hauv lub Lao Veteran Ntsuab Vaj hais li no "peb tuaj teb
chaws no, peb tau zoo lawm, peb yuav tsum nco txog cov tseem nyob tom
qab, peb yuav tsum sib koom tes pab." Yawg Dick Campbell tom Sheboygan,
uas yog lawv ib tug cuab zog neeg As Mes Kas piav tau ib co kev sib
koom tes sib sau hu kom muaj kev sib tham yog yuav tsum pib kom sai xws
li 7 hnub tom ntej no xwb. Hauv lub tsev Koom Haum Hmong-American
Partnership tom Appleton ntsawm nkaus cov neeg tuaj mloog. Feem coob
yog cov qub tub rog uas muaj lub zim muag nyob nrog kev ua tsov ua rog
tuaj coob. Thiab ib qho uas ua lawv ntaug zog mas xws li nthuav cov lus
tseem ceeb tsis pov khawv kom leej twg hnov los tig pob ntseg. Tus cim
ntsia pom lawv lub zog ntaug yog tag lub tsev ntsawm no lawv hawm yawg
Dick Campbell heev dua vim nws yog ib tug As Mes Kas. Tsis tau tag,
lawv kom Xeeb Thoj tom Green Bay los piav txog cov teeb meem uas tab
tom ntxhov quav niab tom hav zoov hauv Nplog teb rau lub tsev ntsawm no
mloog. Yawg Xeeb Thoj, piav tau ib lub suab soob soob, tais caus tsawv,
thiab xub xub nws hawm cov nom tuav kev sab laj txhua tus tag nws mam
piav txog nws tus tij laug uas tseem tab tom nyob rau tom hav zoov.
Thaum nws piav piav tag, nws twb yuav tsum, ib yawg los ntxhi rau nws
tag, nws rov los hais li no "I have proof" taw tes rau hauv ib lub me
nyuam Thev me me. Kiv mus kiv los kiv tsis tau nws qhov pov thawj, yawg
Txhiaj Xab Vaj thiaj hais tias "ib pliag peb mam rov los mloog nws qhov
pov thawj."
Hnub sab laj no pom ntau lub chaw nthuav xov xwm tuaj kaws pawg neeg no
cov kev sib tham mus rau zej zos paub. Cov qub tub rog leej twg twb xav
ua tus piav kom leej twg los hnov lawv cov suab, tus twg piav twb piav
tsis pov khawv. Yawg Xeeb Thoj, taw tes rau nws tus tij laug daim duab
thiab hais "They eat tree, nothing to eat" no rau tus neeg tshaj xov
xwm. Thaum Dr. Pob Zeb hais hais nws cov lus ib sab ua lus As Mes Kas,
ib sab nws hais ua lus Hmoob tag, nws txawm muab lub Thev me me uas yog
nws kaw tau ib co lus hauv xov tooj cua "Free Asia" tso rau pab neeg
hauv lub tsev ntsawm haud mloog. Thaum pib hais, yog tham txog xov xwm
Suav ces mam hloov tham txog xwm Thaib thiaj mam hnov lawv hais ua lus
Nplog tuav Dr. Pob Zeb lub npe tag. Pawg neeg ntsawm tsev hnub no, feem
coob tsis paub thiab hnov xov xwm qhov twg tog twg, zoo nkaus Dr. Pob
Zeb cov xwm uas twb yog hli hli dhau lawm txhawb lawv lub zog kawg
nkaus. Thaum yawg Dick Campbell piav piav nws lub tswv yim kev yuav mus
pab tau cov Hmoob no li cas tag, Neeg Magazine thiaj nug nws tias "Lub
luag hauj lwm no twb pib tau hov ntev los lawm?" yawg Dick teb "peb pib
tau muaj li ntawm 60 hnub nyov lawm laiv." Neeg Magazine nug ntxiv tias
" Cov kev uas muaj sib tham thiab yuav mus daws cov teeb meem li no,
twb hnov hnov los lawm, ntshe ze 30 xyoo no lawm, pej xeem muaj kwv
tij, txheeb ze, thiab tus hlub tus tshua nyob hav zoo raug kev tuag
lawm ntau heev, twb tsis pom cov koom haum no mus pab tau, zaum no puas
muaj kev pab tau thiab yog tiag?" Dick teb, "zaum no yuav tsum mus zoo
xwb xwb." Cia mam mloog thaum yog dab neeg. Mus zoo los mus li qub? Qab
ntuj no, yog leej twg muaj kwv tij, txheeb ze, zoo neeg, thiab ntxim
tshuav uas tseem nyob hav zoov hav tsuag thov xa xov kom lawv sib sau
tawm los mus ua neeg Thoj Nam Tawg Rog rau Thaib teb. Txhob nyob tos
tus npau suav txheem teb ua chaw saum cov toj roob zeb tsuas lawm. Qab
ntuj dav tsis muaj leej twg cuab lawv lub zog. Yog ib haiv neeg zoo li
Hmoob txawj nco sib hlub, nrhiav kev cawm cov kwv tij no kom raug cai
ntiaj teb, vim qab ntuj no muaj cov koom haum uas yuav pab cawm cov
neeg no ciaj. Tab sis tus Kas Moos ua tsov ua rog twb tws lawm thaum
twg, leej twg tseem dag cov ruam tuav nws zaj npau suav vwm.
Xa xov mus txog neeg rau tsab xov no yog e-mail: ***@neeg.org

tyv,
I hav no clue about Mr. Yang. In fact I don't even know him. When did
he disappear? Tsis yog leej twg coj mus tu kav theej lawm lov?

Kavtsij npaj tais los cug kua muag.
Tsimmuajcia

Tyv,
Muaj tseeb li koj hais kad?  Yog tsis muaj tseeb tsis txhob lam tau lam
hais lus ua dog ua dig nawd, luag muaj tij laug yog Doctor nyob khov
kho rau teb chaws no nawd.  Tsis zoo lam tau tshav yaj ntawg nraus txog
luag tus kwv tim Thaib nawd.  Txawm yog tias ho muaj tseeb tias no los
peb twb yuav xyuam xim xyuas lo zoo hais tso mam hais tod.

neohmong
yog sawv daws tseem noog txog yawm tus kwv lub be no tej zaum kuj ua
tau ib lub koob rau yawm thiab. koj xav seb puas yog mas? ua li cas cov
yuav ua teb chaws hmoob yuav muaj teeb meem tas bau mas? mus txog tid
txhob sib txeeb ua huab tais hmoob xwb. yawm hawj, yaj, xib fwb muas,
thiab yawm lis, ntxiv lawv cov yeeb ncuab ces mus txog qhov twg los
yeej muaj muaj pos li. sawv daws yuav tau ua siab loj thiab cov yuav ua
hmoob tus coj lub siab yuav tau dav nawb.
tyv

Hahaha...cov seej rov qhuab cov seej kom tuag kom tag tso mam li ua teb
ua chaws thiaj li tsis muaj tus los tav kev. Lub tswv yim ntawd ces
yeej ib txwm muaj nyob hauv cov nom Hmoob lub siab. Twb yog vim li
ntawd es cov thawj thiaj li ntog tag lawm ntag laus. Piv lis PKH, nej
puas xav tias yog lpd tua? Leej twg tseem xav li ntawd thiab ces yog
ruam kawg kiag li, los sis ntshai twb yog nws pab tua ntag es nws lam
muab so rau lpd xwb. VM, yog leej twg tua? Tsis yog lpd tab sis yog cov
nyeg ntawm xub ntiag ntov xwb, dej hlob zoo dov cas es lam muab liam
rau nplog liab ris. HC yog leej twg tua, puas yog nyab laj? Tsis yog,
thaum muab luag siv ua twm laij liag txaus ces cov nyeg mam li muab
thais kiag xwb ces liam tias yog nyab laj tua tuag lawm. Tseem muaj
coob coob leej ua yog cov nyeg ua teg dej num xuas dub rau xwb. Leej
twg yog cov nyeg? Tsuas muaj ib-ob pab xwb thiaj li qualified yog cov
nyeg, nej mam li twv.

Tyv,
koj hais tsis nruam kiag os, yog kawg kiag. "Yawm hawj thiab yawm lis"
nkawv ho yog leej twg ned?  koj ua rau kuv mem mooj lwm os, kuv txiav
tsis raug li.  Yog tsis xav li cas kuj ib nyuag suam kom ntxi loj zog
seb txiv tus laus puas twv tau...hahahaa.
NH

Hahahaahahahha... there we go... the Hmong way... Txawm yog zoo le
ntawd es ib txha txhaj le txaav kev dleb dleb rua suav dlawg dlha los
mas...
pdy