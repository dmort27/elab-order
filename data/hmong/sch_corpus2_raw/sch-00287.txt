Phiaj,
Koj ua rau kuv ciali quaj li lawm thiab lauj!  Niag ntximntxub'e.
Ntshe koj nco koj niam thiab koj txiv ibyam li kuv tabtom nco kuv niam
thiab kuv txiv ntag.  Nkawv nyuamqhuav tuag tag tsis tau ntev no, mas,
pwpw txog tej niag taghmo pojniam hnov yus nciancia cav xav haistias
ntshe yog txivyawg ncov hluasnkauj, tabsis txivyawg ces niajhnub
niajhmo muab leejniam thiab leejtxiv nco laug lub caij lub nyoog xwb.
Koj tseem rov pom nkawv, tabsis kuv li ces tagnrho ib simneej li
lawm'os phiaj.  Nrog koj zoosiab uas koj niam thiab koj txiv lawv rov
tuaj caum cuag koj.  Kheevlam kuv niam thiab kuv txiv nkawv ho rovlos
ntsib kuv duab ib zaug mad!
Lub ntuj, thov pab tauv kuv lub kuamuag kom txhob ntws mus tsav puv lub
niag hiavtxwv Michigan lawm ces ho nyab lwm qhov.
kuamemiab.

Kuv tseem ncu ntsoov vim thaum thawj+ lub airplane C-130 yaav tuaj tsaw
rua Long Cheng kuv hab kuv 1 tug phoojywg wb tau muaj feem kaag tau rua
lub C-130 ntawd, thaum lub nyoob hooj C-130 yaa plo tuaj ze ntawd Ban
Son. Col. Youa True Vang quaj kuas muag poob dlawb vos vim tau tso kwv
tso tij, tso nam tso txiv, tso neej tso tsaav. tso phooj tso ywb, hab
tso lub teb chaw tseg. Tom ntej tsi pum tas yuav moog xau rua qhov twg,
thaum ntawd tsi muaj leej twg paub tas yuav moog nyob rua Army Camp
Namphong, Khonkean, Thaibteb. Tabsi tej num tswv luj qhov plan tsuas
coj puab cov high ranking txug 2500 le Faaj Kum tau stated xwb.
Yog mej tau ntsib Col. Youa True Vang mej sim noog nwg tas nwg puas tau
quaj le kuv tau has thaum lub C-130 yaa plog tawm huv Long Cheng rua
Thaib.
Cas peb xob has vim lub kuas muag yuav poob yog thaum xaav txug. THAUM
MOOB SWB TEB CHAW HAB TXOM NYEM MAS MOOB TXAWJ SIB HLUB, TABSIS THAUM
MOOB MUAJ NOJ MUAJ HAU NYOB UA PAAB KOOM UA PAWG MAS TSUAS HAS TXUJ KEV
SIB TXUB.
Thanks,

Phiaj/kuamem iab-
koj txhob hais ntau ntau, peb kuamuag lug lawm nad. txoj kev nco niam
nco txiv--ces yog ib qhov ua tau rau yus lub hlwb xiam kiag lawm tej
yam es nco tsi tau li lawm ntag nawb.  tig sab ntuj twg los yog ntuj
lawm xwb, tig sab teb twg los yog teb lawm xwb.  thaum peb paub txog li
no lawm, ces peb twb txog cai ze zujzus yuav dhau dawm lawm thiab,  yog
li ntawv, puas tau tsim nyog peb txawj los sib hlub los sib pab lawm
nas hmoob aws.
kuamem iab, koj twb nyob tsi deb kiag thiab,  peb kuj mus noj lunch ua
ke los pob...smile!
B2BH

Kua Mem Iab,
Yog hais txog kev sib nco ces tus tsis ntsib dua mas yeej tsis paub tab
sis yog tus ntsib dua lawm ces tsis hais los yeej to taub. Cia kuv
txhob hais txog tej kev yuav los kua muag. Cia kuv pia vlub neej nyob
Namphong me ntsis saib nej leej twg yog leej twg tiag.
Kuv nco nyob NamPhong muaj ib hmos cov ua tij/navxwvxam muaj ib lub
party lasvoos nyob ntawd mass hall, ze ntawd loo kam. Lawv mas tso
music thiab lasvoos ua tib co me pob tw co ntuj ntoos thiab ib tug
khawm ib tug cuag li maum liab puag me nyuam liab nce ntoo. Ntsia lawv
mas yam nkaus li yeej tsis txhawj xeeb txog leej twg li. Hos yus mas
siab quaj ntsia lub ntuj yam tsis zoo ua neeg.
Peb muaj ob peb tug cov hnub nyoog 13-15 xyoos thiab ib txhia yog cov
tso niam txiv tseg li kuv. Peb xav los chim siab ua cas poob teb poob
chaw tseem tuaj ua tib cov me ntxim ntxub tsawv. Peb ib leeg khaws ob
peb lub pob zeb mus txawb saum tsev xam kab xim nrov  qaj to ua rau cov
me tsis zoo sis kawm kiag. Tib npliag muaj ob peb yawg thiaj tuaj xauj
nkuj nkas peb rov ob peb pob zeb ntxiv ua cov yawg nres nrwb nrheev
tseg. Peb mam tso tes plau lawm .
Nej xav kuv thiab cov phooj ywg uas txawb pob zeb puas txhaum cai?

Phiaj,
Thaum nyob Namphong los kuv tsuas muaj li 14 xyoos tabsis tsis tau nrog
koj txawb pobzeb.  Kuv nyob rau pem khoob peb uas tsis yog cov nom
nyob.  13-15 xyoos ces Hmoob haistias quav tsw togtwg los twb tsis tau
paub, nej yuav txhaum tus dabtsi?  nws yog ib qhov missconduct tabsis
tsis muaj txim.
Lub sijhawm ntawd yog nej tuaj rau sab khoob peb ces nej yeej pom kuv
mas nqa ib phau mentawv hu npe nrog ib pab ntxhais faib zaub thaib mov
rau cov neeg thojnam tawgnrog hauv cheebtsam peb ntawv sawvntxov thiab
tsausntuj tagli.  Tsausntuj ces peb muab cov kotaw qaibpha tsootsoo
thiab muab kib nkignkig mamli noj hmo ces mus tsev lawm xwb.  Yog hais
txog noj xwb ces tseev noj tseev haus li, tabsis lam ciajsia xwb yeej
tsis pom lub neej tomntej ibqho kiag.
Nej ne noj dabtsi thiab puas txomnyem thiab?  Kuv saib Phiaj mas txawm
txomnyem los yeej lomzem nrog.
kuamemiab

B2BH,
Txhob xyaum mus cug luag lub kuamuag mog.  Nws yeej teev tsis tau
li'os.  Cia nws ntws nws saib nws puas txawj nqhuab xwb.  Txogtxij nws
nqhuab ntawm lub qhovmuag ces ntshe nws twb nyab lub ntiajteb no lawm
lau.  Es koj puas tau hnov lub zos Dejntshiab nab?  Lam nug xwb,
rauqhov kuv tsis paub koj nyob qhovtwg.  Yog ze ces sibyaum mus noj sus
uake tau kawg'awb.  Ntshetsam kuv tuaj txog ces nej twb lawb haujlwm
lawm xwb.
Lub 6 hlis noces kuv yuav so li ob lub hlis txog thaum cov menyuam rov
mus kawmntawv kuv mamli rov mus ua.  Yog koj ncotxog xamtxhua no ho
hais kuv mamli nrog koj mus saib tau puas tau kuv lub kuamuag'os.
kuamemiab

Brandon,
Koj yog cov neeg phwvqhaub no koj puas yog cov Hmoob liabhau maj?  Kuv
paub ib cov neeg uas mus nyob sab Phwvqhaub es tawm ntawm peb zos mus
lawm.  Ntshe koj lam yog peb cov nyuag kwvtij neejtsa ntawd pob?  Koj
niam thiab koj txiv lawm puas piav mentsis txog lub zos Phwv Xam Naib
rau koj hnov ib zaug li?  Yog tias hais txog no ntshe koj yog peb cov
lawm laus.
kuamemiab

Kuamemiab....aw...
Niag tsovtom aw....kuv twb nyob hauv Si Chiang Mai kiag thiab los
mas....kuv los nyob tau 1 lub hlis ces kuv txawm rov mus tham hluas
nkauj tim Nplog thiab rov mus tos kuv txiv lawv saib lawv puas tuaj
no.Kuv rov mus ces kuv tus txiv hlob tuaj ntxib kuv ib tog kev...nws
thiaj hais rau kuv tias me tub txij hnub no lawm tom koj txhob rov los
tos koj txiv peb ib zaug ntxiv lawm...peb tso koj mus ua peb caj ce
noob mus nyob Meskas teb nawb.....mus no ces nco ntsoov txhob mus lawb
dab nawb.....kuv thiaj ua ib siab los nyob tau 2 hnub xwb ces thaib
txawm cov tau 3-4 buses tuaj thauj peb cov nyob Si Chiang Mai....peb
tsis puv cov Buses ces lawv thiaj los thauj cov Nong Khai ntxiv ,yeej
muaj 2-3 lub npaj tos cov Nong Khai thiab....kuv nco mas zoo li yog 7-8
lub buses diam.....tej zaum wb tseem caij ib lub BUS ua ke thiab
od......ua cas koj hos hais tias peb mus txog rau Nam Phong yuav tsaus
ntuj.....kuv nco tias peb mus txog sawv txov-v no tsis sub.....los yog
tsaus ntuj li 8-9 moo ntawd lawm.
Saib zaum no kuv yuav txhom tau poj ntxoog lauj....thaum peb nyob hauv
Si Chiang Mai peb nyob hauv thaib ib lub tsev kawm ntawv xwb....thaib
thiaj xav kom peb los mus rau Nam Phong.
Koj hais li ntawd es koj niam thiab koj txiv lawv tuaj tsis tau li los?
Kuv li ces xyoo 79 lawv khiav los txog tag rau Vinais....81 kuv tsev
neeg tuaj raws tau kuv tag lawm.....kuv tsev neeg tsis rau tuag ib tug
li.
CSY0,
Ua cas es tav ntuj no koj mas qhiav tias koj tus nephew Xou Yang tuag
no os....cov me nyuam hmoob kawm Lycee ces kuv paub yuav luag
txhua...kuv yeej paub Xou tib si los mas....ua cas yuav khuj xim yawg
ua luaj....peb cov me nyuam hmoob cov coob ces 1. nyob tom txiv plig
lawv cov Catholic. 2. ces nyob tim Haum Phav cov Protestant xwb. 2 qhov
chaw no yog me nyuam kawm ntawv tuaj nyob coob tshaj....kuv tsis nco
Xou puas yog nyob tim Haum Phav.Dua li cov ces yog nrog cov Nom uas yog
tej kwv tij nyob....peb cov nom hmoob los lub caij ntawd lawv yeej
txais cov me nyuam kawm ntawv ua yog sib paub los ntawm tej niam tej
txiv tuaj nyob coob kawg .Ib lub tsev no lawv yeej txais li 2-3 leeg
tuaj nyob hauv lawv tej tsev thiab.
Pab koj tij laug khuv xim yawg 3 tug me nyuam koj hais raug tua no.
Phwvnyawm

Noogdej,
Lub cawspliav ces txawm yuav mub khawb, muab de, thiab ua licas rau los
nws yeej tsis zoo li qub lawm'os.  Tsis hais los ntsim lub siab, muab
hais los lub kuamuag yuav poob  Ua leej tibneeg nyob cas zajtwg los twb
tsis zoo ua neeg tagnrho.  Lam muab faib tau es ho muab faib rau tej
niag tsiaj niag txhuv saib lub siab puas yuav nqig mentsis xwb.
Yuav ua cas rau lub qhovtxhab nws thiajli yuav tsis mob tuaj?  Nrhiav
tshuaj thoob hauv lub niag ntiajteb no los qhov los nws yuav tsis nqawm
ib zaug ntxiv li lawm tiag.  Nws twb noj kuv lub siab mus tob dua li
niag kwj dej Najkhoom uas nws noj nws tus kwj los tau ntau txhiab ntau
pua xyoo los no lawm ne, koj yuav hais lica maj?  Muab nws hais tawm
qhia rau lub ntu es saib lub siab puas nqig xwb tiag.......
Uacas es koj ho rov khawb koj lub qhovtxhab thiab maj?  Yog mobmob ces
cia muab nws qhwvtwjywm tseg saib puas muaj ib hnub es nows ho yuav
nqawm mas mog.
kuamemiab

Phwvnyawm,
Niag pojntxoog no mas seejseej kawg li thiab twb tsis ntis nplooj ntau
li os, tabsis koj tsis paub kuv li lau.  Rawsli kuv nco tau mas thaum
lub 6 hlis xyov yog 30 ntawd sub ces peb hla dej, caij nkoj hla, los
ncajnraim rau See Chieng Mai.  Peb los nyob tau ib tavsu xwb ces Thaib
muab peb xa rau Namphong lawm.  Peb sawvkev li 1 teev tavsu dua ntawd
ces mus txog tod xyog yog thaum tsausntuj lossis sawvntxov li lawm
lauj, yog koj tseem nug kuv li thiab'os.  Ab yab, hlwb puas tag li
lawm'os.  Ces, txij ntua ntawd los ces Thaib yeej tsis xa Hmoob los ua
tsheej bus li lawm ntag ne.  Tej zaum wb yuav los uake los hais tsis
tau li nawb, tabsis kuv tsis paub ib tug hu ua phwvnyawm no
nas.hehehehe.... lam dag xwb ov!
Kuv niam thiab kuv txiv lawv puavleej los tag thaib tuaj rau tebchaws
no tag, tsuas yog nkawv mob xiam lawm xwb.......  Phoojywg Phwvnyawm,
txawm wb yuav sib paub licas los kuv puavleej txaussiab rau kuv txoj
kev paub koj.  Xyov yog licas zooli kuv twb swmswm koj lawm, kuv ntshai
tsam koj lam ntes tau kuv thiab muaj kuv lub qe tev xwb laub.  Yog koj
uali mas ntshe kuv yuav tsis zamtxim rau koj kiag...hehehe
Ab, uacas koj txiv lawv yuav hais tau ib cov lus ua rau kuv hnyavsiab
ualuaj li ne?  Tej thaum i kuv mamli nrog koj ua tibzoo tham saib.

Kuammeiab,
Kuv li kuv yog ib tug neeg tsis lam tau lam  ua dab tsi thiab
od.....hais txog kuv txiv lawv tej lus kom txhob mus lawb dab....los
tsi ntev txog Nam Phong ces kuv txawm mus lawb dab kiag lawm
ntag.....tab sis kuv muab xav li no...lawb dab tsis yog ib qhov
phem.....kuv los txog Nam phong cov kwv tij coj qub kev cai....tsis los
ib tug li....los cov mus lawb dab tag lawm xwb...yus yuav mus kawm dab
qhov twg? thiaj ua siab mus lawb dab thiaj yooj yim no...tab sis tsis
yog li ntawd nawb....kuv kawm dab qhuas kawm 3 hlis xwb ,kawm tiav
tag...siv tau xaib npais lawm...ua cas kuv tuaj kawm kev ntseeg tau 30
xyoo kuv kawm tsis paub tiav li....yog li coj kev cai qub yooj yim
tshaj kev cai tshiab nawb....
Koj hais li ntawd es koj niam thiab koj txiv nkawv mob xiam no yog xiam
li cas naj?

Npawg Yob'aw,
Kuv muaj ib tug phoojywg yog cov nkaujhmoob Muaspheeb uas koj hais ko
ntag tiag.  Nws tsiv tim Fabkisteb los tau muaj li 10 tawm xyoo no nrog
koj koom ib lub zos ntag hos. Nws tsuas yog nyob sab ze ntugdej St.
Croix xwb laiv.  Ceevfaj tsam nws lam tuaj pom koj nawb.  Nws nugnug ib
tug hluas nraug Hmoob Lis no laiv....hehehe.  Pog ntawd tseem haib kawg
thiab hos.  Kuv ntsib nws thaum July 4, mas tseem yiagtxias xwb tiag.
Peb ces kawg pos qhovmuag saib xwb lauj.
Uacas peb lam rov tau tuaj uake li no thiab mas zoosiab kawg li os.
Kuv tseem paub koj, tabsis koj twb tsis nco kuv lawm las as.
Suabnoog

Memiab es........
Ab kuv saib tsis ntev xwb ces yuav muaj neeg ntes tau koj lau!  Koj
daim nplooj mas kuv ntsia tshuav ntuag lawm xwb laiv.  Ua cas tsam no
hais tej me dab laug tej mes npe tshwm tas li ma!......Hais li kos si
kuv txawm zoo li yuav paub yuav paub koj li laiv.....
Kuv xav mas ntshe koj yuav tau mus de dua ib daim nplooj tshiab lo npog
nawb.  Kuv ntshe lawv yuav tev tau koj lub me nqe sai-sai lawm
lau.....thaum ntawd ntshai kuv yuav pab tsis tau koj kiag nawb
heeeeeheeee
Noogdlej

Kuamemiab,
yog li kuv yuav paub koj tsem tsawv li noogdlej hais lawm tiag nad,
thiab kuv paub zoo koj nyob lus zos tag lawm mas--seb tijlaug Xej puas
kam tuam nram nws tuaj nrog wb mus noj su ua ke xwb.
hos hais txog kuamuag, ces yeej los txaus lawm, nyeej yuav tsi yog
txais leej twg li lawm nawb, yus li xwb los yeej nrog ntw txaus nkaug
lawm.   ua tsaug,
B2BH

Me kwv Xej,
Koj puaskam nrog B2BH wb mus nojsu uake ib npaj nas yuad.  Kuv kujlia
xav ntsib cov phoojywg hauv cyber space no thiab nad.  Dhauli los peb
cov khua khiv (tswvyim) muajntsis sibthooj tsuasyog tias kuv li qiszog
mentsis xwb nyaj neb yuav tsis xav licas.  Es koj puas paub B2BH thiab
naj.  Kuv saib li nws ntxim yuav nyob raws tus ntug pasdej Lake
Michigan ntag nad, tabsis nws kam yog puag Menomonie mus tinkaus rau
Milwaukee diam es nws nyob ntutwg tiag ne?
Yog wb ntim suzias mus taug niag ntug dej ntawd ces yuavtsum tau xwb.
Nyaj B2BH yuav tsis ntshai wb ualuaj licas laub, kuv xav'os, tub Xej.
kuamemiab