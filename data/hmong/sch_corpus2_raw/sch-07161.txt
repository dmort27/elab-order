I also heard that there will be a family arriving in Central Wisconsin
this Friday.  It is good for those who made wise decision to come to
America.
Qhov xwm tsis zoo:  raw li nej twb yeej hnov thiab muaj neeg posted
rau hauv no yav tag los lawm txog cov Hmoob nyog nplog teb es yuav
xuam auv kaj khiav los mus nkag rau tom qhov tsua kom tau tuaj US no.
Kuv nov lawv hais tias muaj ib cov neeg nyob Thailand mus to tau Hmoob
coob heev tim Laos los rau Thaibteb. Kuv muaj ib tug kwv tij hu tim
zos av liab tuaj hais tias puas yuav khws tuaj tau, yog tias khws no
ces kom kuv xa nyiaj mus rau nws es nws yuav ntiav neeg coj nws tsev
neeg kev los rau tim qhov tsua vim niaj hnub no Hmoob mas khiav los
coob heev lawm. Kuv hais rau nws tias kom nws tsis txhob nti nti...tau
zoo nyob ces kom nyob twj ywm tsam hos ntsib teeb meem. Tej xwm txheej
zoo li no kuj ua rau kuv nyuaj siab kawg. Raws li tus kwv tij no hais
mas nws hais tias cov tuaj tos ntawd hais tias yog lawv khiav los ces
thaum los txog tim Thailand ces lawv mam los report rau police tias
lawv yog Cobfab, uas ib txwm yog America cov qub thab ham los hav zoov
los no mas UN thiaj li kam lav txais los xam phaj tuaj US no. Cas yuav
mus hais tau rhiab pob txha ua luaj. Nej puas tau hnov ib tug twg
khiav los es tau xam phaj lawm thiab. Yog muaj tus twg hnov li cas no
los hos share thiab.

***@yahoo.com (neohmong) wrote in message news:<***@posting.google.com>...
My dear Hmong brothers, sisters, parents and relatives,
The first group of Hmong Wat Thamkrabok has finally arrived and it
brings joy to all of us.
Tagkis no, the US State Department hais tias tag nrog yog muaj 15,500
tus neeg muaj npe, tabsi so far, muaj 14,676 tus completed lawv qhov
pre-screening lawm. Nws hais ntxiv hais tias, Txhua leej txhua tus xav
tuaj tebchaws no. Zaum no nej sawv daws thiaj paub hais tias, qhov
tseeb ua tsis tau cuav. Nws tsis yog li sawv daws xav thiab hais ua
ntej thaum lub 8 hli 2003.  Thawj pab Hmong tuaj txog california lawm
tiag thiab zaum no tsis yog npau suav.
Cov tau tuaj, yuav tuaj lawm luag ntxhi, tabsi tshuav cov uas ntiav
neeg coj lawv los nkag rau hauv Wat Thamkrabok thiab cov raug dag kom
khiav nplog teb tuaj yuav los kuag muag. Vajtse muab tso povtseg,
nyiaj txiag los poob ntau, txoj kev ywjpheej tseem yuav raug luag
tshem tawm mus thiab. Hmoob yuav txom nyem mus txog hnub twg?
Dhau lub 6 hli 25, 2004 no saib yuav muaj pestsawg tus tau tuaj tiag.
Raws li muaj neeg report tuaj, cov hmoob khiav nplog teb lo mas them
ib tug $250 thiab tau cog lus hais tias yuav coj mus xamphaj kom tau
tuaj mus America teb. Cov neeg mus dag ntawd hais rau lawv hais tias,
ib hli twg, America qhib xamluaj ib zaug. Cov neeg hu tuaj rau kuv,
lawv nug hais tias, the next schedule yog hnub twg. Thaum cov neeg
ntawd them nyiaj tag thiab tuaj txog, lawv mus xamphaj ces poob tas
tus. Muaj ib co tseem nyob tos saib puas muaj chance ntxiv hos ib
txhia ces rov qab lawm tib "co me tu tu siab", hais li no.
Txawm hais tias peb yuav hais npaum li cas thiab muaj cov tuaj xamphaj
poob lawm los, tseem muaj ib co npajsiab qees yuav take the chance
tuaj saib puas "lucky".
Hais rau nej cov txheeb ze kom tsis txhob "press your luck" nawb. Tsam
tau double wammies, ces sawv daws tau kev nyuajsiab.
NkaujNyiag

Daim duab no puas ntxim hlub?
www.iom.int
NkaujNyiag

Moobsib & Neohmong,
Muaj ib pab kwv tij sib cav qhov yuav tuaj thiab tsis tuaj. Cov kwv
yau yuav cam kom tau tuaj es lub neej thiaj yuav vam meej hos tus tij
laug hlob ho cam kom nyob es thiaj muaj teb muaj chaw, lwm xyoo twb
yuav mus noj fawm tim Veescas. Tus hlob npau taws heev nws thiaj cem
cov yau ua lus Askiv hais tias:
-"I, nine say ten say, you no listen to me, when you have one high two
low you no call call me O.K?
Cov yau sib ntsia zam zaws tsis muaj tug txhais tau li, lawv thiaj
thov kom nws txhais pub lawv mloog. Nws rov muab lawv tsawm ib tawg
dua:
-Mej tuab co nam ruag le mej es yuav ua caag moog nrhav tau noj nawd?
Kuv has tas kuv cuaj has kaum has los mej tsis noog kag mas txug thaum
kws mej muaj ib sab ob qeg mej tsua txhob hu hu kuv naa has!
Hahahaha......
Hnub i lawv tuaj txog tim US no, ces ib yawm social worker thiaj tuaj
coj lawv mus nrhiav tsev nyob, tus soc.worker no yog hom zoo tsis yog
hom tuaj coj lawv cov poj niam mus thov nyiaj. Lawv nrhiav tau ib lub
uas nqi tsev pheej yig tsawv ces thiaj cia lawv nyob hau lub tsev
ntawd. Nws hais tias nws tseg tus cell phone cia es yog lawv muaj dab
tsis no kom hu nws. Nws rov lawm ib pliag ntshis xwb xov tooj txawm
siv nrov leeb lawm ntag:
-" Allo...Koj muaj hauj lwm dab tsi os?
-Aud...Kws am pas taab tsis ncu pum es zag nuav maam pum tas dlaim av
xwb pleb tag lawm mas peb tsis tsham  nyam pis tsawg nuav nad.
-Aud...Ua li no ces cia kuv mam tuaj saib nawb.
Tib pliag ntshis xwb yawg soc.worker twb tuaj txog lawm. Nws nkag phlo
hauv tsev tawm plaws rau nram backyard, ncig tsawg tsuag ib lwm nraum
zoov ces rov loo los hais tug chim tsawv tias:
-Es koj twb hais tias daim av xwb pleb tag lawm no ne? ua cas kuv mus
saib daim av nram backyard nyom ntsuab xiab xwb mad?
-Tsis yog...Kuv has dlaim av nyob hauv tsev nuav hos.
-Uag...Es tsev puav cement xwb es tseem muaj av thiab ntag? Sim coj
kuv mus taw tes kiag soj.
Yawm kwv tij tuaj tshiab thiaj coj nws mus taw rau daim tsom iav(
Mirror).
Hahahahahahaha............
Tseemyeej.

Muaj 3 hom teebmeem uas Hmoob nplog tab tom ntsib xws li:
!. Muaj neeg mus dag tias khiav tuaj rau Thaib teb mas yuav tau tuaj
Miskas.
2. Muaj cov kubxaj mus thab ua rau lawv nyob tsi tau raug nplogliab
caum ntes thiaj khiav tuaj.
3. Muaj ib co ces yog mus ua luam yeeb/yas npab. Raug nom tswv txhom
ces qiv kauv txhais khiav tuaj.
Fajkhaum

Xejthim,
Tsis yog koj tib leeg thiaj li tau txais xov tim ub tuaj noog koj li
xwb, tab sis coob leej uas kuv paub lawv yeej hais tib yam li koj hais
thiab tias lawv cov kwv tij tim Nplog yeej hu xov tooj tuaj rau lawv
ob peb zaug tuaj noog seb puas muaj tseeb li hais ntawd tiag.  Dhau li
ntawd, kuv muaj ib tug phooj ywg nyuam qhuav mus xyuas nws cov kwv tij
tom Pob Tsuas los; nws tau mus hnov thiab pom kiag ntawm nws qhov muag
tias Hmoob Nplog mas yeej tuaj coob heev rau hauv Tham li peb hnov
ntawd tiag.  Tab sis yeej ua tsis tau npe xam phaj li vim luag cov tub
dhia num kev xam phaj ntawd paub Hmoob txoj niag kev dag no zoo heev
li.  Qhov qias neeg heev mas yog lawv mus dag kom cov tub cov ntxhais,
tswj xeeb, yog cov ntxhais tim Nplog tuaj yuav lawv ces lawv coj tau
nrog lawv tuaj tim Mekas, tab sis txog kawg lo tsis tau npe nrog lawv
tuaj li ces thiaj li muab nrauj pov tseg.  Kuv yawm phooj ywg ntawd
tham ntxiv tias, nyob rau hauv cov hotels tom Phrabath mas cov Hmoob
tim Nplog tuaj pw sib tsub sib nias cuag ntsaum tos nyiag kev nkag los
rau hauv Vaj Looj Tsua xwb.  Qhov phem tshaj plaws nas yog cov Hmoob
kubxaj tim US no mus siv cov ntxhais uas tuaj tim Nplog tuaj ua lev
tshab lev pua.
NeoHmong

Nkaujnyiag,
Thanks for updating the situation at the Wat Thamkrabok. Nyuaj siab
kawg, nag hmo thaum tsau ntuj kuv los txog tsev los mloog kuv lub
voice message hnov kuv ib tug tub xeeb ntxwv faj tau ob peb los lus
tseg ua suab quaj zaws tias nws plos los txog rau tim Wat lawm es kom
kuv cia li hu mus nrog nws tham sai sai. Mloog nws cov lus ntawd mas
ntxim li nws yog tau kev tw lawm. Kuv kuj tsis tau hu mus nrog nws
tham vim kuv tseem chim siab heev. Kuv twb xaj rau nws kom tseg tsis
txhob mus mloog tus ub tus no ntxias tsam mag nyob nkuaj hlaus tab sis
nws tsis mloog lus ces kuv saib zaum no nriav tau txoj kev tsau ntuj
lawm. Cias mam mloog mus ntxiv saib yuav zoo li cas.