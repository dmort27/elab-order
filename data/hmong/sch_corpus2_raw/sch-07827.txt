NYob zoo Xejthim,
Tau ntau nub lawd tsis muaj ciaj txaus nrug koj thaam pem. Nub nua yuav
teb koj ob peb lu lug. Koj tsaab ntawv tim Aug 1, kuv yuav thov teb lu
puav xws:
"Koj hais li ntawd es yog cov Hmoob nyob teb chaws Meliskas no lov, los
yog cov nyob tim Nplog teb es raug ua hauj lwm rau Nplog liab? Koj puas
paub meej tiag tias cov neeg ntawd tau txais nyiaj los ntawm LPD txog
lawv kev ua hauj lwm xwj qhauj tiag? Yog paub tseeb tiag (yog cov ntawd
nyob US no) puas tsim nyog nej cov hlob mus nrog nws tham kiag? Los yog
cov hluas uas tsis xam pom nej lub niam tswv yim ua teb ua chaws lawm
xwb es lawv tsis tuaj nej tog ces nej txawm muab lawv liam tias pab
ntawd yog ua hauj lwm rau Nplog liab lawm? Tam li kuv xav xwb mas peb
cov nyob tim teb chaws Meliskas no yuav tsis muaj cov ua hauj lwm rau
nplogliab. Hos hais txog cov nyob tim Thaibteb mas, kuj tsis paub meej,
tiam sis qhov loj ntshai yuav yog cov koom haum ua teb ua chaws rov sib
nkaug, sib ntov lawv xwb paub?"
Qhov kuv has yeej muaj tseeb. Mej cov hluas kws tswv yim sib txawv los
kuv paub. Peb yog Hmoob, tsis xob tua Hmoob ntxiv lawm mog.
"Piv li PKH tau tag sim neej los twb tsis yog tuag rau Nplog tes, tseem
yog tuag rau tus tseem Hmoob nyeg tes xwb.  Yog li ntawd mas peb yuav
liam tsis tau tias yog Nplog ntiav neeg tua.Yog peb lam muab iab liam
li ntawd, ntshai tsua yog lam hais kom zoo mloog xwb, qhov tseeb ces
yeej yog nyob hauv suav daws lub siab lawm."
Yog koj paub tug tua hlob Pa Kao Her lawd tais zoo kawg nawb, thov ua
tsaug. Koj ncu koj lug, kuv yuav thov koj ua ib tug pov thawj ov.
"Yog ua li cas koj thiaj li hos yuav paub taus li ntawd, los yog koj
xav xwb? Kuv xav tias kev ntsib teeb meem mas txhuas lub teb chaws
nyias yeej muaj muaj nyias teeb meem li tab sis yog yus cov neeg ua ib
cov neeg zoo, xyaum mloog lus, nyob raws nom tswv txoj cai ces kev teeb
meem yuav tshwm sim los nyaj yuav yog teeb meem me xwb. Txawm yog Hmoob
muaj kiag ib thooj av rau Hmoob kav los ntshai Hmoob haj yam yuav muaj
teeb meem tshaj li ziag no paub?
Tsis paub tas koj tuaj US xyoo twg lawd? Koj puas tau yog ib tug seem
tuag le Hmoob feem coob. Koj xaav xwb mas xaav le caag los tau, taab
sis koj cov Hmoob kws raug teeb meem yeej ua zoo kawg lawm los tseem
hlaa tsis dahu txuj kev caij tsuj ntawm luas.
"Qhov kuv hais li ntawd mas vim niaj hnub niam no, peb twb tsis muaj
teb muaj chaws, twb tsis muaj nom muaj tswv, tsuas yog neeg pej xeem
xwb es peb teeb meem Hmoob twb tshuav cig ua nplaim tawm lawm xwb mas
yog peb tseem muaj as naj thiab mas ntshai haj yam yuav sib tua tuag
kom tag."
Tub yog tim Hmoob tsis muaj teb chaws nyob, tsis muaj txuj cai lug kaav
txha has tsis noog lauv.
"Zoo siab koj tau siv roj ntshav laj lim tswv yim dag zog los pab Hmoob
tau ntau xyoo los lawm. Koj puas xav tias ua no cov hlub hlub Hmoob es
muab lawv txoj sia mus theej txhoj kiag lawm, puas tsim nyog rau lawv
txoj kev theej txhoj ntawd thiab? Rau kuv mas kuv hos xav tias ntau
zaus peb xav tias peb ua qhov zoo rau peb cov neeg, tiam sis yog peb ua
tib zoo saib qhov dav dav mas yog peb rov tsim txom peb cov neeg xwb no
laiv. Ib cov ces lawv mus mus, lawv tag lawv txoj sia yam tsis muaj nuj
nqis dab tsi hlo li. Dhau li ntawd, peb tseem mus tsim kev kub ntxov
rau peb cov kwv tij neej tsam Hmoob nyob tim Nplog teb, coob leej ntau
tus thawj coj raug Nplog muab mus hlais, mus kaw lawm los twb yog tim
peb mus tsim txoj kev kub ntxog no ntag. Ua li no puas yog peb hlub
Hmoob? Puas yog peb tua lawv, los yog Nplog tua lawv?"
Ua laag luam yeej yuav tsum nqeg peev. Tej kws ho tau raug tuag ntawd
yuav muaj nqe dua cov kws moog nqug ceg dev ua yeeb ncuab teg taw. Tsis
paub tas mej kawm txawj ntse le caag, mej ho yuav nkag sab ntxee leeg
le kod xwb. Kuv yog ib tug tau nov hab tau pum tsoom fwv Nplog txuj kev
txhub muj tsim txom hab txov tua Hmoob. Kuv muab 2 qho miv miv lug pav
rua koj noog saib, koj ho pum le caag nua thov teb kuv.
1. Xyoo 1976, April 15, thaum 1:20 pm, tsoom fwv Nploglab tau tua 6
leej Hmoob nyob lub zog Pham Maij, xeev Sanakhan, Vientiane. Nploglab
luaj phom AK rua huv tsev, ua rua cov tuab neeg lub tsev ntawd tuag kag
3 leeg ntawm chaw, 2 tug quas puj, 1 tug miv nyuas ntxhais 5 xyoos. Tug
tswv tsev hab nwg tug nam yau raug mob nyaav heev. Kaaj ntug, muaj ib
paab tub rog Nploglab tuaj txug, puab tseem yuam nwg tug tub muab leej
txiv nqaa tuaj rua puab loos tom maum kaum tsev. Muab leej txiv tso pw
ntawm maum kaum huv cov aav, ib tug tub rog Nploglab xuas phom AK tua
nwg hauv sab rua nwg tsev neeg saib. Tsib lub qhov muas txwv sib caab
ntsaws ntawm hauv sab, ua rua tug Hmoob ntawd tu sav nrho taam sim.
Dhau ntawd, Nploglab yuam kuas nwg tsev neeg muab log kuas taag nrho
rua nub ntawd, tsis pub ua daab ua qhua lawv Hmoob kev cai hab yuav
tsum muab log rua huv zog, tsis pub coj moog dhau ntug zog. Hab tsis
pub zej zog tuaj paab log le. Tug nam yau tuag tu sav thaum yuav tsaus
ntuj tuab nub ntawd.
Tug xwm txheej nuav, kuv hab kuv txiv pum quas ntsoov phom cig plawg
rua huv tug Hmoob ntawd lub tsev. Taag zej zog yeej ntshai poob plig
taag.
Mej cov tub txawj ntxhais ntse ho xaav le caag? Cov Hmoob ntawd tsim
nyog tuag zoo le hov lov? Qhov xwm txheej nuav kuv muab sau tau ib
tsaab essay miv miv tso rua phoo ntawv " To Open Your Mind" The 2005
collection of writing by adult leaners in Minnisota, Minnesota Literacy
Council, page 166."
Tau 4 lub hlis txwm nkaus tom qaab kws Nploglab tua cov Hmoob ntawd,
Nploglab yeej tuaj lwg noj lwg haus huv 2 lub zog Hmoob nyob ua ke
ntawd cuag le Hmoob tsis yog pej xeem Nplog. Nyob peg Nploglab lub
khaib mas qab coob dua huv zog. Pejxeem tej qab, npua hab dev raug
Nploglab yuam coj moog noj taag. Kuv muaj ib tug lauv qab dib dig muag
lawd tseem raug ob tug tub rog Nploglab tuaj yuam kuv txiv kuas muab
rua puab, kuv txiv has tas tug qab dig muag lawm hab ntxaug ntxaug tsis
zoo tua noj nua mas ob tug tub rog ntawd ua nstej muag dub doog rua kuv
txiv hab has " Phauj thaub! Khaab nib khoai mas aus naam caub npauj
daib no!" Kuv txiv txha tau ntshai hab muab tug qab dig muag rua ob tug
tub rog Nploglab ntawd coj moog lawm. Tsuav yug tau kev kaaj sab zog
taam sim xwb tais ua ib sab. Qhov nuav yog ib qho ua rua mej cov kwv
tij Hmoob kws nyob rua Nploglab qaab hwj chim los sim ncu mej, tog mej
moog cawm, mej yog puab nam puab txiv? Los mej yuav moog muab loos kuas
tuag kawg kag moog, mej maam tuag ua qaab?
2. Xyoo 1977-78, muaj ib paab Hmoob tawg rog muaj 200 leej raug tub rog
Nploglab nteg tua nub noob nrho nyob rua ib cheeb tsaam zog Namo Nale,
ntawm taw roob Phou Kong, Sayabouri. Raws le tug pav has tas paab Hmoob
ntawd tsiv Xieng Khouang lug hlaa ib cheeb tsaam zog Namo nale, cov tub
rog Nploglab nyob ntawd txha caum moog nteg tau thaum puab taab tom
moog pw rua ib lub kwj haa. Nplog muab tua tuag taag nrho tsis has tug
luj los miv le. Muaj 6 tug mivnyuas Hmoob mas tuag ntxim hlub heev. 6
tug miv nyuas ntawd Nploglab txhaub dev lug tum, cov miv nyuas Hmoob
quaj quaj tsis muaj nam txiv lug hlub lug cawm vim puab tub raug tua
tuag ua ntej taag lawm, tshuav tej tug tsis tau tuag tu sav mas
Nploglab maam muab nplawm ntoo tuag. Nploglab yeej tsis log le, puab
tsuas ntuv ntoo lug tsuam txuj kev hab txwv tsis pub tuab neeg taug
txuj kev ntawd tau ib xyoo nkaus los tseem tsw si hab. Pob txhaa Hmoob
dawb vwb vog rua nuav rua u. Tej nuav yog tim cov Hmoob tsi zoo lov?
Tim cov Hmoob ntawd tiv tsis taug txuj kev tsim txom, puab tsuas tsiv
kuas dhau lug cawm sav rau qhov txag xwb, ua caag ho tseem raug tua le
tej tsaj txhu xwb? Mej yog Hmoob, mej ho xaav le caag?
Cov xwm txheej zoo le nuav muaj thousands cases xwb. Mej xaav tas Hmoob
yuav tuag txom nyem txug pes tsawg txheeb leej dag? Yog le caag mej tau
zoo noj, tau zoo naav, tau zoo kawm txuj ci lawm mej txawm nov qaab
taag lawm los caag?
Kuv thov kuas mej Hmoob tsis xob tsaug tsaug zug lawm, ca le tsim rov
lug peb sib hlub txha paab tau peb haiv neeg kuas dim txuj kev txom
nyem kws tau has nuav.
Ua tsaug
Yang Thao

Nyob zoo Yang Thao hab Xejthim,
Zoo sab hab ua tsaug kws meb muaj kev sib pauv/faib tswvyim los sis
zeem muag txug peb tsoom Moob txuj kev tawm tsaam tsoomfwv Nploglab.
Meb tej lug sis pauv nuav muaj nuj nqes rua peb ntau hab, kuv xaav tas,
yuav qheb ib txuj haukev rua peb cov kws muaj laajlim tswvyim sis txawv
lug sis to taub ntxiv. Kuv xaav tas cov tub ntxhais txawj txeeg hab tej
neeg tseem ceeb huv peb haiv Moob yuav lug nrug meb sis faib tswvyim
ntxiv.
Tej teeb meem kws Yang Thao teev 2 los sis 3 qho pevtxwv sau toj nuav
mas lub caij kws Nploglab nyav nqeg lug tuav tau teb chaws ntawd hab
ntau xyoo tom qaab nua yeej muaj kev tsim txom ntau tsaav ntau yaam rua
tej pejxeem fuab fwm phem npaum le caag los muaj taag. Ua ke ntawd nwg
tsi yog Nplog ua rua Moob xwb, tej pejxeem Nplog, qub nom qub tswv
Nplog los ntau paab ntau pawg yeej raug hab ntsib txuj kev lim ham caij
tsuj ntawd. Kuv ntseeg has tas yug tsob Moob yuav yog cov kws ntsib
txuj kev tsim txom yuav ntau dlua vim yog peb yog lub hov txob/kua txob
kws ntsim puab qhov muag tshaaj plawg huv puab (Nploglab) txuj kev tawm
tsaam tswj teb chaws. Peb Moob nyob huv yawm hlub VP txuj kev coj yog
cov kws ua rua puab tog Lab muaj kev pem sij luj tshaaj plawg. Yog le
ntawd mas tub tsi has tej yeeb ncuab kws park paxaxoun Pativat Lao yuav
ca caub luj rua peb xwb, 15 xyoos rog yeej ua rua peb muaj personal
enemies ntau heev. Ntxiv ntawd hu ua peb cov neeg huv lub teb chaws
ntawd feem ntau yeej tsi tau muaj kev txawj kev ntse txaus ces suav
dlawg tej sab tej ntsws nqaim hab lim ham heev. Yog le mas txhaj txawm
muaj kev txhubmuj tsimtxom yaam phem kawg nkaus le peb tej kwvtij
neejtsaa tau ntsib lug. YOG YUAV MUAB TEJ KEV NTSIB DLUA NUAV LUG CIB
NYEEJ LOS SIS CACAUB HAB UA PAUJ ROV RUA NPLOG LAB MAS TSUV ROG YUAV
TSI PAUB TU QAAB SAI. KEV THAAJ YEEB YUAV CEEB LAAJ TIS MUAJ TAUG.
Raws le kuv to taub Yang Thao cov lug mas nwg xaav hab pum tas vim
Nploglab tej tub teg tub taws tau ua phem le nwg has sau nuav rua lawd
ces peb yuav tsum koom sab koom ntsws ua kuas yeej Nploglab. Yog has
tas yuav siv kev sis ntaus sis tua lug ua kuas yeej mas kuv xaav tas
yuav nyuaj heev vim tas lub ntlaj teb tau hloov lug lawm ntau. Lub zim
txwv nuav luas tsi siv rag phom lug tawm tsaam lawm mas yog peb yim ua
ces lub ntlaj teb yuav yim pum meej tas peb yog cov phem xwb. Ntxiv
ntawd yeej yuav tsis muaj ib lub teb chaws twg ua txhaa nqaaj qaum kuas
txaus nkaus rua peb, has txug kev paab cuam lub zug.
Kuv xaav tas txuj kev yuav siv rag siv phom, le yaav dlhau lug, kuas
muaj txuj kev yeej lug tuav mas yuav moog tsi taug lawm. Txuj kev peb
yuav yeej tsuas yog txuj kev diplomatic solutions lawm xwb.
Kuv tug kheej mas kuv tsi nyam kev sis ntaus sis tua ntxiv lawm. Txawm
tog Nplog lab tau ua puas tsaavyaam kev phem, kev qas, kev tsi
pheejxeeb hab tsi ncaaj nceeg rua nwg cov pejxeem fuabfwm lawm los kuv
xum zaam txim kuas muaj kev hloov kev khu ntawm txuj kev tswjfwm lub
teb chaws ntawd. Kuv xaam pum tas vim haiv neeg Nplog hab txuj kev
fuamvaam los sis vaammeej ntawm lub ntlaj teb yeej yuav ntswj kuas
tsoom fwv Nplog tig xwb txhaj taag. Lub caij nyoog yog qhov kws peb
yuav ceeb laaj zog xwb.
Qhov kuv txhawj xeeb zog mas ntshai tsaam peb haiv Moob tsi tau txawm
peem (ready) rua lub caij kws muaj kev hloov kev tswjfwm huv Lostsuas
teb xwb lauv... Ntawm kuv tug kheej mas kuv xaam pum tas peb tseem nyob
dleb ntawm txuj kev cai ywjpheej meejtswv (democracy) kws peb naj nub
muab coj lug looj ntsej muag has lwm tug xwb. Thaus luas muab kev
ywjpheej meejtswv rua yug es yug txais tsi taug ces yug yuav lam tsi
tau rov rua luas tas yog tim luas le ub le nua laiv...
Has ntau hwv lawm ces ca rua mej ho has hab.. Txawm ho tsi raug qhov
twg los vaam khom mej suav dlawg nrug khu..
Ua tsaug,
ms

Ib tsoom Hmoob:
Thov txim, kuv sau yuam kev lub sij hawm ntawm nqe 1 lawm. Yog 1:20 AM,
tsis yog pm nawb.
Moobsib,
Zoo sab kws koj paab qheb tswv yim tuaj sib koom.
YT

Yang Thao,
Ua tsaug qhov koj kho lub caij tua Npliaj Yaub hawj tsev neeg.Yeej yog
thaum 1:30am sawv ntxov.Kuv kuj paub zoo txog qhov Nplog liab tua lawv,
thaum lub caij ntawd kuv nyob Vib Nais.Tim cov thee mus Vib Nais mus pw
rau nram lawv qab zog Pham Maij.Kuv yeej tsis nyiam Nplog liab txij kuv
yus los.Tab sis peb yuav tau xyuas qhov tseeb saib yog tim li cas tiag
luag thiaj tua tsev neeg no.Nplog liab tsis tsim nyog tua tag ib
tse,tus twg txhaum kuj muab txim rau tus ntawd xwb.Raws li cov neeg
nyob lub zos ntawd hais rau kuv mas leej txiv (tus txiv tsev pheej xav
mov rau cov thee noj) cov Nplog liab yeej soj los tau 1 lub hli
lawm.Yeej pom yawg ris mov rau lawv noj ntau zaus lawm.Cov thee yog
ruam npaum li cov ntawd mus ua teb chaw dab tsi.Lawv pw tau ze 2 lub
hli thaj chaw ntawd.Thaum 1:30am phom rov pem zos ces ib pab twb mus
npaj tua cov nram qab zog lawm thiab.Nplog liab tib txhij tua cov nram
thiab cov pe tsev. Cov thee lawv kuv tsis raug mob li cas lawv thiaj
khiav dim tag los rau Vib Nais lawm.Kuv hais tias Nplog liab txhaum
qhov lawv tua tag tsev, cov me nyuam,cov poj niam thiab tub nyab
xwb.Qhov loj tim cov tim no pheej mus dag lawv,tseem yog lawv cov kwv
tij mus dag lawv thiab.Koj puas nco lawv tua lub zos Nan kang (Naskas)
nyob ze lub zos Tw Laj tuag 42 leej xyoo 1986 March tim cov thee xub
mus tua Nplog liab lub luv rau ntawm lawv ntug zos.Nplog liab thiaj coj
tub rog tuaj tua cov pe xeem.Yog peb leej twg hlub hmoob tias mas yuav
nrhiav lwm txoj kev mus nrog Nplog liab sib hais xwb txhob mus dag kom
cov tim ub muaj muaj siab.Lawv tuag rau txoj kev dag.Koj yeej paub zoo
lawm tias Nplog liab yeej tua peb cov hmoob cov zos ntau caum lub, npaj
twg twb yog caum leej tuag.Feem ntau yeej yog cov txheeb ze mus tim no
mus nyob rau hauv lawv zej zos, luag thiaj tua.
Ua tsaug

Phwvnyawm,
Tej kev txhum le koj has ntawd xwb muaj ntau txuj kev yuav daws. Tsis
tsim nyog tua neeg tuag puv tsev hab ua kub ua nyeem npaum ntawd rua
tsev neeg ntawd hab tsim kev kub ntxhuv rua taag zej taag zog. Kuv yog
ib tug pum quas ntsoov ntawm qhov muag. Tsis taag le nuav xwb tseem
muaj dua 2 cases nyob cheeb tsaam Ban Don xyoo 1979 hab.
Cov xwm txheej nuav ua rua kuv txav txim sab sawv lug pov puag Hmoob.
Yang Thao

Phoojywg Yang Thao,
Kuv tsis pom tias koj 2 qho cases piv txwv uas Nplog liab tua tsev
Hmoob hauv Pham Maij thiab pab Hmoob 200 leej pem Namo Nale ntawv yuav
los justify tau qhov Hmoob thiab NPlog Liab tsis sib sib ntaus sib tua
los tau 30 xyoo no. Kuv pom li Moobsib hais thiab tias kev Nplog Liab
tsim txom Hmoob thiab Hmoob tawm tsam Nplog Liab muaj ntau tshaj thiab
phem tshaj koj qho cases no.
Yog vim li cas nej cov ua tij ho muab tej lub tswv yim paiv paiv tawb
li qhov koj hais no los nrog luag nriaj teb sib hais cai? Yog nej cov
ua tij hais kas moos nrog nriaj teb es nej hais li no xwb ntshe yuav
txog nej siav heev li vim tus kas moos nriaj teb niaj hnub no tsis ntws
raws nej seem lawm. Nej tham kas moos ua tsov rog tub sab (nplog tua
Hmoob, hmoob tua Nplog) nyob hav zoov hav tsuag yam tsis muaj leej twg
lees paub txog hlo li hos luag pej kum haiv luag tham txog kas moos ua
tsov rog technology, economic, thiab nuclear saum nruab ntug lawm xwb.
Hmoob tej teeb meem koj hais no Hmoob twb hais tau 30 xyoo los no lawm
zoo li tsis pom mus txog twg kiag li. Hmoob lam hais kom zoo mloog xwb
tab sis yuav ua mus tsis taus.
Yog piav Hmoob kev chim siab, mob siab, thiab ntsim siab paiv paiv taub
li koj 2 cases no xwb ntshai luag yuav tsis nrog nej hais kas moos kiag
li ntag. Yog hais tej kas moos tog tog tw paiv paiv taub me me quav li
koj hais no xwb es twb tau noj lawm ces zoo li US bombed Hiroshima
thiab Nagasaki es neeg tuag lawm civ tub ces niaj hnub no cov Japanese
noj tsis tag li os nawj.
Nej cov thawj coj yuav tau xyuas kom meej meej saib lub caij nyoog ntws
mus li cas lawm nej mam hais thiaj mus taus.
Phabej

Phoojywg Phwvnyawm,
Koj puas yog los roob Phu Nyawj los?  Yam li koj paub txog cov teeb
meem tim Tw Laj zoo heev. Koj puas yog hais qhov lawv tua Zoov Laj
Xyooj thiab cov Hmoob hauv lub zos Nas Kas nroog Salakhan? Kuv los kuj
paub txog tej teeb meem koj hais no me me li koj hais thiab.
Qhov teeb meem uas Zoov Laj Xiong tuag ces yog tim cov luk thee mus
nyob tim Tw Laj es mus kom Zoov Laj lawv pab ub pab no es txog kawg
hais tsis sib haum ces lawv thiaj muab Zoov Laj lub zos Naskas xyuas li
koj hais. Cov mus tsim teeb meem ntawv yog Neohom tso mus ntag twb yog
yawg Nkaj Yum Yaj lawv pab 62 ntag. Tej no tsis txhob muab los hais zoo
dua vim tias mus muaj ntau yam kev qias neeg heev tswm sim rau sab roob
Phu Nyawj ntawv.
Cia koj mam piav rau peb mloog ntxiv.
Phabej

Phabej,
Kuv tsis yog hmoob Phu Nyawj 100% tab sis kuv kuj los nyob tau ib ntu
thiab.Kuv hais yog qhov lawv tua Zoov Laj xyooj,Xeev Lauj yaj thiab
Soob Tuam Yaj lawv kawg.Nkaj Xyum kuv kuj paub yawg zoo thiab.Thaum lub
caij lawv tua ntawd kuv twb tuaj nyob As Mes Kas tau 10 xyoo lawm.Me
cov hmoob mas tseem tshuav deb tus kam moo mam tsis cuag Nplog liab tus
ntsis tiv taw.Hais txog qhov lawv tua lub zos Nas Kas.Ua ntej xyoo 1986
yawg caub moo salakam thiaj tuaj nrog Zoov Laj,Xeej Lauj thiab ntau tus
tswv zos (nai npab) nyob 3 lub zos sib puab ua ke.Lawv tau sau ib daim
ntawv pov thawj tseg cia tias.Hnub twg yog cov Xav tus tua peb cov
nplog nyob ze nej 3 lub zos hmoob no,no ces nej lav nawb.Hos yog tua
nyob ze peb cov zos nplog no ces peb cov nplog lav nawb.Sawv daws thiaj
tau sau yuas tseg (sign) daim ntawv pov thawj.Ib leeg tuam ib daim
cia.Tsis tau tau ib xyoo ces cov Thee thiaj mus tua li kuv tau piav us
ntej ntawd.Yog yuav hais raw kev chim mas kuv yeej xav muab cov thee
ntawd rau txim taj lawv cov ua tuag lawm.Cov thee ntawd twb tuag tag
lawm ib txhia.Nkaj xyum los tuag,Nchaiv Neeb los tuag thiab lwm tus.
Kuv ho yuav nug koj.Koj yog hmoob los lub teb chaws twg los? Xeem dab
tsi?koj hos paub txog peb sab Phu Nyawj thiab?
Yaj Thoj koj puas yog los Phu Nyawj los thiab?
Ua tsaug
Phwvnyawm yaj

Phoojywg Phwvnyawm Yaj,
Kuv tis yog Hmoob Phu Nyawj tab sis kuv tau ua phooj ywg rau cov me
nyuam ntsuag uas lawv cov niam txiv raug tua tuag nrog Zoov Laj lawv
nyob Nas Kas es cov kujxaj muab xa los rau Vibnais xyoo 1986 ntawv. Yog
li ntawv kuv thiaj paub me me txog what was going on in Tw Laj and Phu
Nyawj. Tab sis kuv yuav paub tsis tag li ko. Yog paub li cas kuj tham
qhia peb paub ntxiv.
Kuv xav mas cov thee ntawv yog ib co criminal loj ib yam li cov Nplog
Liab thiab no, nej puas xav li ntawv?

Hwb....Yang Thao, koj hais li ntawd mas feeb tsis meej kiag li, tus
yuav muab txhais li cas los tau nawb. Koj sim xav zoo zoo saib leej twg
yog cov tua Hmoob tiag? Txhob saib ntawm yus txhais ntsis nti taw xwb
tiam sis saib kom deb deb, dav dav mas thiaj li yuav pom nawb. Raws li
xwm yav tag los mas nws tsuas muaj tib pawg tua Hmong xwb, xws li yog
cov nav kujxaj Hmoob(nav kas moos Hmoob niaj hnub mus dag rau niam txiv
pej xeem tias yuav mus noj peb caug tim nplog teb ib xyoo dhau ib
xyoo).
Yaiv yaiv.....nyas tij Yang Thao, puas yog koj xav tias koj tuav tau ko
lawm no mas? Txhob rawm maj maj ntsiab kos no nawb. Koj tuaj txog hauv
SCH no lig dhau hwv es tej lus no thiaj li tseem tshiab tshiab rau koj
xwb tab sis kuv xav tias zaj no ntshai twb qaub Hmoob pob ntseg tag
lawm, especially li cov tuaj hauv no. Kuv ntseeg tias koj yuav yog tus
paub qhov no tseeb tshaj lwm tus vim koj twb pam xeeb yog ib tug nyob
ntawm PKH xub ntiag kiag. Leej twg yog cov sib faib nyiaj tsis haum es
paim quav? Koj nyaj paub zoo, puas kam hais qhia peb mas.
Koj puas kam qhias tia Hmoob ua zoo npaum li cas lawm es tseem pheej
raug Nplogliab tua quj qees thiab? Kuv ntseeg tias cov raug tua ces nws
tsuas muaj ob thas nkaus xwb: 1) ib tug neeg ntoo ob lub kaus mom. 2)
nws cov yeeb ncuab Hmoob rov ntsis phom rau nws xwb. Qhov ntawd puas
yog nws los sis Hmoob rov tua nws?
Hmoob twb tsis muaj tebchaws es twb tsis sib haum, tseem niaj hnub nyas
sib tua mas kuv xav tias yog cia ib cov tseem muaj xiv thiab mas ntshai
yuav tsuj tuag nti. Piv li yav thaum ub nyob looj ceeb es cov nom Hmoob
tseem muaj xiv mas yog leej twg tseem hais ntau thiab ces kawg raug cab
mus tu kav theej xwb. Tej no koj twb yog cov pom kiag ntawm qhov muag
thiab hnov kiag ntawm pob ntseg tias tsis yog txim tuag los yeej coj
mus tua pov tseg yam li yog tsiaj xwb no los sav.
Tij laug Yang Thao ed, tseeb tiag nej cov hlob yeej muab cov ruam coj
mus ua lam luag dag ntxias kom tau nyiaj xwb los mas, tsis qhias ncaj
los peb cov me nyuam yaus no yeej paub kawg lawm, tiam sis ua tsaug rau
koj hos taw ncaj nraim li nej tus txheej txheem muab Hmoob ua luam tau
30 xyoo no. Nej cab tau ib tug Hmoob mus rau nplog hlais ib zaug mas
nej thov tau nyiaj phav phav pua duslas los ntawm cov pej xeem Hmoob
nyob tim US no xwb, nej yeej siv lawv yam li lawv yog nej cov tsiaj coj
mus pauj yeem rau dab xwb tiag ne. Rau ntawm nej cov tau muab lawv tej
taub hau coj mus ua lag luam mas kuj tsis luaj twg, tiam sis ua no nej
puas xav rau ntawm lawv tsev neeg mas? Nej ua li ntawd puas yog nej
hlub Hmoob? Yog tias muab Hmoob taub hau coj mus ua lag luam li ntawd
yog nej txoj kev hlub Hmoob no ces kuv xav tias tso tseg txij hnub no
mus vim nej twb hlub dhau qhov hlub lawm no nav.
Qhov koj piav no ces yawm Phabej twb teb tag rau koj lawm nawb mog.
Qhov kuv xav kom koj rov qab tig los xav dav dav mas yog li no: Puag
yog Hmoob kujxaj tua tseev Hmoob ntawd, los yog tus txiv tsev ntawd
yeej dawb dawb huv huv es nplog muaj kev ntxub ntxaug es nplog cia li
lam laj phom rau nws tsev neeg xwb? Yog tsis muaj cov kujxaj tuaj rau
tes rau no nws puas tuag?
Kev luag tua li no los vim luag twb xwj tau zoo heev lawm luag thiaj li
tua. Yog tias nws ua ib tug peej xeem siab ncaj ncees thiab nyob nrog
txoj cai tiag ces yeej tsis raug tua, tiam sis vim yog nws raug nws cov
Hmoob muab nws mus pauj yeem theej txhoj xwb. Txawm yog peb tuaj nyob
lub teb chaw Meliskas no lawm los yog peb tsis ua ib tug pej xeem zoo
es lam mus yug cov Al Qaeda ces kawg yeej yuav tsum raug nom tswv teem
txim los sis raug tua pov tseg thiab nawb mog. Txog ntawm koj daim
Essay, koj puas sau txog lub tseem ntsiab tias yog vim li cas es nws
thiaj li raug nplogliab tua no (the truth ces yog li Phabej hais lawm
nawb...qhov story ntawd kuv yeej hnov lawm tab sis lub sij hawm ntawd
tseem yau es tsis muab taug kom meej xwb. Kuv los kuj nyob tsis deb
thaj tsam ntawd thiab mas)?
Tus tij laug, txawm yuav hais sab twg tuaj los lo xaus ces kuv tias yog
tsis txhob muaj cov me hma qus ntawd los thab thab lawv ces peb cov
niam cov txiv yeej tau zoo nyob tsis raug luag tua li xwb los mas. Kom
koj to taub tias peb cov niam cov txiv niaj hnub no tseem nyob tim
Nplog teb tus twg raug tua ces yog tim cov kujxaj mus tim no mus tua
lawv xwb ne.
Txog qhov ntawm koj mas kuv tsis hnov, tsis paub txog ob sab lus mas
kuv tsis paub teb koj, tiam sis kuv mloog mas ntshai yuav yog li Phabej
thiab Phuvnyawm nkawd hais lawm.
Kev yuav pab Hmoob tsis yog yuav nqa riam nqa phom khiav mus tom hav
zoov, los sis mus xuan kom lawv sawv tawm tsam lav thab npas. Yog nej
lub tswv yim pab Hmoob ua li ntawd ces kawg lawv yuav tsum haj yam piam
sij tag xwb. Muaj ntau txoj kev yuav npo tau lawv, tiam sis vim muaj ib
cov tsis xaiv txog kev dav taug, hos pheej xav mus txoj nqaim xwb thiaj
li ua rau puam tsuaj puas ntsoog. Yog thaum zoo li no, xav kom nej cov
nav kas moos tauj tab yuav tsum xav kom zoo zoo saib nej teg dej num
yuav pab lawv los yog txoj kev tua lawv tso. Yog nej tsis paub nej ua
dab tsi, nej tsis paub nej lub zog thiab lub hom phiaj twb impossible
to achieve los pheej rau rau siab dag niam txiv pej xeem ces txhais tau
tias kwv tij Hmoob Nplog tseem yuav tuag coob zuj zus ntxiv rau nej tes
xwb.
Tseeb tiag, peb twb tuaj txog lub teb chaws vam meej lawm xav thov kom
peb tsim kom tseeb saib txoj kev twg thiaj yuav rub taub peb tsev neeg
Hmoob kom vam meej xwb. Yog hais cuaj zaj kaum zaj los tseem yuav hais
ntsis riam ntsis phom ua ntej xwb ces kawg yuav tsum tu noob kom tag
xwb. Yog yuav taug txoj kev no mas ntshai suav daws yuav poob qab tsua
tuag tag li nawb tus tij laug.

All,
Muaj ceem kawg nkaus lawm nawb, cov yawg nawb.
Yeej meem rau siab ntso kom tswvyim li no ntag xwv
peb thiaj txua tau cov NAV KAS MOOS muaj KUAB.
Kuj sim....!!!!
TseemYeej.

Nyob zoo Xejthim,
Kuv zoo sab kws tau nov koj cov lug qhuab hab nkaag sab zoo heev rua
koj lawm. Koj cov lug mas los sim nyaav heev. Kuv saib mas koj yuav tau
npaaj ib tug tog paa tso saum hauv ncoo, thaum twg txug koj thib ces
koj xuas tog paa ntawd lug tiv taub hau sub koj txha hlaa dhau koj lub
txhoj kws yeeb ncuab yuav muab. Koj taab tom muab koj tug nplaig ntsaws
huv koj lub qhov nkauj, muab koj tug kua twv ntshaws huv qhov quav
lawm, nub twg npu tsis taug paa lawm mas koj maam nov kuv cov lug. Peb
Chao Fa tsuas pov puag Hmoob kuas dim ntawm yeeb ncuab txuj kev tsim
txom xwb.
Tu sab tas Hmoob has lug huv yeeb ncuab lug plaab tuaj lawm xwb los
tseem tso maas suab nrov kawg. Koj yim meem xyum coj zoo, noog lug,
luas taw ncaab moog ncaab, taw nkhaus moog nkhaus sub luas txha muab
nom luj rua koj.
Thaum nyob tuam tshoj, muaj tej tug saib Fuab Tais Vwj Paj Yig tsis
tsim txaj rua nwg, mas nwg txha muab Fuab Tais Vwj Paj Yig nteg rua
Suav tua, Hmoob txha yuav laug tu noob ib zag. Tsaab Xyum Mej tuag tau
130 lawm, Hmoob maam paub tas nwg yog Hmoob tug Hero. Koj Xejthim yeej
yuav tsis muaj nub pum Hmoob cov hero lau, taab sis ceev faaj xob laam
moog ris Hmoob tug nywj xwb tub yog zoo lawm. Yang Thao

Hahaha, hivhiv....tij laug Yang Thao, hais nyuag zoo li no xwb es koj
twb thev tsis tau lawm es koj yuav ua cas ua tau ib tug nai thab ham
loj, tsim nyog tuav tau koj lub title Colonel na lov? Kuv kuj hnov tias
koj kuj yog tus Secretary of Defense(phub vas phian rau fab tsov rog
poob kas pab thej) thiab no mas yog koj twb thev tsis taus kuv tej lus
me nyuam yaus nug koj no mas ntshai yuav tsis qoos tes kiag li paub!
Txhob rawm maj siv tej lus qhov quav qhov zis ntawm koj mas. Kav tsij
nrog peb sib tham ua si kom thiaj kawm tau ntau lub tswv yim meb. Txhua
yam kuv hais no mas tsis yog lam khwv tswv yim hais xwb, tab sis yeej
hais li muaj, muaj li mam hais. Tsis yog yuav hais luag qhov phem xwb
hos muab yus qhov zoo los hais, tiam sis yuav tsum phua rhe qhov dub
qhov dawb ntag. Yog thaum hais li no, no ces nej cov loj hos yuav tsis
taus vim muab hais raug nej lub qe dhau hwv lawm, ces kawg liam tias
yog traitor lawm xwb las as. Tus neeg dawb huv tsis muaj txhoj li kuv
es yuav ua li cas thiaj raug tau yeeb ncuab tsim txom li koj hais mas,
kuv saib koj tus ua hlob yog tus muaj txhoj loj ntag, tej zaum koj yuav
tau mus ua li koj qhia kuv ntawd saib pab puas tau koj xwb lauv.
Pam xeeb yog ib tug Colonel thiab Secretary of Defense rau nej lub teb
chaws hmoob diam cas yuav tsuas hnov hais kev tus siab nkaus nkaus rau
tej pej xeem xwb nas, yawg hlob! Kuv twb hais rau koj hais tias kom koj
muab txoj kev tu siab, kev phooj kev ywg thiab kev neej kev tsav hle
khuam tseg rau saum hauv ncoo es mam li nkag tuaj nrog peb sib tham
hauv nov no ne. Yog koj cai tsis tau txoj kev txheeb ze no cia rau ib
cag mas pab tsis tau koj nawb. Koj puas to taub txog txoj kev sib cam,
yog tsis tau to taub no ces koj yuav tau mus kawm ntxiv pab rau koj
txoj kev ua thawj coj ov mog. Peb cov no mas thaum peb tham mas txawm
yog hais lus siab, lus nyav los kev tham mas yog kev tham xwb peb tsis
tau muab lob rau kev sib txheeb sib ze, ua kev tus siab ciaj yeeb ncuab
li nej cov hlob lub hlwb xav ov. Yog nej lub siab tseem nqaim tshaj li
lub me nyuam paum tsuag ces tsis tag yuav lo lees ua nom li las as.
Kuv tsis yog Hmoob tus hero, tiam sis kuv pom kawg los mas. Koj tsis ua
zoo saib xwb, tej zaum kuv tseem pom coob tus dua koj, twb tsis hais
Hmoob cov xwb, kuv tseem pom luag lwm haiv neeg cov huv tib si nas.
Colonel Yang Thao, cas koj pheej tsis teb kuv cov questions kuv nug nug
koj thaum kuv teb koj tsab post mas? Koj puas kam rov qab mus teb txhua
lo lus kuv nug koj ne yuam. Yog koj tsis kam teb sai, luag tej laus ib
txwm piv txoj lug tias "niam lus ces tag li ntawd lawm" no laiv. Mam
rov ntsib koj dua.

Yawm Xej,
Koj ua ntsuag muab peb tug tijlaug Yang Thao tsaus ti hwv maj.. Koj
pheejmuab nwg npuj tom pobtw tuaj le koj ces nwg kuj ceeb laaj tiv hwv
los pob. Koj tsi paub tas nwg nyav tuaj tau 2 xyoos xwb es tseem tsi
tau xyum tau doggy style nua lov? hahahahahahaha... Laam tso dlaag
xwb... mej txhob chim nawb...
ms

Yang Thao,
Kuv saib mas koj ib nyuas ceev zog lawm. Has le koj has sau toj nuav
rua Xejthim ces yog koj tua koj txhais kutaw xwb mas. Koj tub yeej paub
tas lub vesthis nuav qhev rooj quas lug rua ib zejtsoom neeg huv qaab
ntuj khwv nuav saib, mas koj tsuas ntsog koj muaj kev tu ncua lug muab
tej xwm txheej sau toj nuav lug nthuav ua puav pheej sis caav. Thaus
zoo le nuav lawd suav dlawg yuav tau muab luj kuas meej. Yog le ntawd
peb suav dlawg txhaj tau teb koj le koj tau pum lug nuav. Xejthim cov
lug los yeej tsi yog yeeb ncuab lug le nawb, kuv xaav naj. Yog mej cov
ua tij kws claim has tas mej hlub Moob yuav muab tej tug neeg zoo le
Xejthim ntawd ua mej tug yeeb ncuab ces tsi taag yuav has txuj kev moog
kubxaj le nawb.. kuv xaav naj.
ms

Cov npoj yaig,
Kuv mas nyam kua paa tshauv tawm tog le nuav ntag hos,
sub peb txhaj paub nyuj kub zuag hab nyuj kub pam thawj.
Kuv soj saib mas 2 tug nyuj nuav yuav tsis tau swb sai le laiv.
Koj yawm MoobSib cas le lug ntsug kuv nce tsaag saib xwb,
ntsiv puab tsha kub tsaug koj ces koj yuav dhla lawv tsoob os.
Hehehehe....
TseemYeej.

Phoojywg Yaj Thoj,
Kuv paub tias koj tsis tau teb kuv cov nug thiab tsis tau yog kuv thib
teb koj tab sis kuv lam ua puav txais xyoov vam thiab cia siab tias koj
yuav tsis xav li cas.
Yus yog ib tug thawj coj yus tsis zoo lam tau lam siv lus me nyuam yaus
los hais. Yus tsis txhob show yus cuv uan. Yus tsis lam nthe thiab hem
(threat) lwm tus. Yus tsis lam show yus qhov emotion kev chim siab, kev
tu siab, kev ntxub ntxaug lwm leej twg lus. vim yus twb tsis paub tias
yus cov audience yog leej twg tiag, tej zaum lwv kuj yog yus cov yeeb
ncuab los muaj hos lawv kuj yuav yog yus cov phooj ywg los muaj. You
never know. Don't underestimate your audience.
Kev sib debate mas as soon as koj show koj qhov emotional anger or
frustration ces koj tus opponent haj yam zoo thawb koj kom koj plam tes
plam taw xwb. Tsis tag li ntawv yog koj siv dab neeg li koj zaj Fuab
Tais Vwj Paj Yig saum toj los hais ces peb tuav tau hais tias koj tswv
tws lawm thiab peb paub kiag tias koj qhov emotion run high lawm ces
peb zoo tsij taws ntxiv xwb. You can use emotional stories when you do
a presentation to convince your audience but you don't want to use them
on a debate. Because most of the time you lost your points.
For example, what is your point that Xejthim "yuav tsis muaj hnub pum
Hmoob cov hero lau."  That's your weakest point because Hmoob cov
heroes in the past had nothing to do with the current Hmong resistance
situation in Laos and Thailand. A recent example of Hmong hero is your
boss, Hlob Paj Kau Hawj, he was a great hero to many Hmong. At the end
he died with honor and dignity but his heroism and his death did not
cure nor help the Hmong a bit. As the results, the Hmong Chao Fa people
have faced more consequences post his death.
I say to say that you are not a poor debater but you need to be careful
in selecting your words, that's all. You are free to disagree with me.
Phabej

Nyob zoo ib tsoom:
Kuv tsis muaj sij hawm txaus. Kuv maam teb mej cov lug. Cov lug kws
kuvhas rua Xejthim ntawd, tsis yog has rua nwg ib leeg. Yog mej ua zoo
nyeem lu lug " Nplaig ntsaws qhov ncauj, kua twv ntsaws qhov quav"
tsuas yog ib lu lug Hmoob pev txwv txug tas yug muab yug txuj cai tso
tseg, yug moog has luas txuj cai, thaum kawg yug yuav tsis tau kev tso
paa, tsis muaj chaw vaam. Tsis yog has qhov dev le mej xaav.
Ua tsaug.
Yang Thao

Phabej, TseemYeej & Moobsib:
Nej mas cas yuav xav saib kom ua pa av ncho pa lug ua luaj li lauj!
Hahaha....zaum no ntshai peb yawg hlob Colonel Yang Thao yuav tsis kam
tuaj koom peb li lawm lau yog nej pheej tshum nws pob tw ua luaj li os.
Tej yam yawg hlob Colonel Yang Thao piav txog nws tus faim nroog ntawd
mas raws li kuv xav xwb nws tsuas yog kev sib chim siab es pauj kuas
zaub ntsuab nrog Nplog liab nkaus nkaus xwb tsis yog yuav ua kom tau ib
thooj av los yog lub teb chaws rau Hmoob kiag li. Yog yawg hlob YT tus
kam nroog tsuas yog li nws piav xwb mas kuv xav tias nws twb tsis muaj
kas moos dab tsi es ntshai American thiab UN yuav tsis tig pob ntseg
los nrog keeb qhaim npam ham Hmoob kiag li lau.  Yog tias yawg hlob YT
tsis yig no kuv mam li ntaus kab puas yeeb laug rau yawg haus lim siab
kom peb thiaj li muaj tham txog yawg tus faim nroog ntxiv. Zoo li tseem
nyuam qhuav yuav xav pib taws phaj yeeb los dov kub lub rau yawg ntxais
xwb yawg twb qaug qaug yeeb txham nrov qhij qhej ua ntsej muag txham
quav tag li lawm xyov puas yuav khws li es, nej puas pom li ntawd mas.