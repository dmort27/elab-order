Rov update dua rau nej sawv daws txog cov Hmoob Dej Dawb.  Hnub no, tim
14 December 2005, ib tug thawj coj Thaib tuaj hais rau cov hmoob tim
Dej Dawb hais tias, hnub tim 15 December, kom cov NGOs tawm kom tag.
Thaib yuav tuaj ntes cov Hmoob xa rov qab.
Hais txog 29 tug menyuam Hmoob raug xa rov qab mus rau nplog teb, nom
tswv nplog muab coj mus kaw rau lub yeej tub rog nyob hauv Vientiane.
Cov menyuam ntxhais muaj 13-16 xyoo xwb. Puas mob nej saib? Nag hmo,
muaj ib tug Tasluaj Thaib tuaj hais rau cov niam txiv tim DD hais tias,
yog lawv them 250,000 baths ces nws mus coj kom tau cov menyuam rov qab
los rau lawv tim DD. Tabsi ho muaj ib tug hais rau lawv hais tias, qhov
zoo ces kom cov niam thiab txiv ntawm cov menyuam cia li sau nra zoo
rov qab mus lawm nplog teb xwb.
Tau ob peb weeks los no, muaj ib co hmoob mus kom cov Hmoob Dej Dawb
tsa nom tsa tswv. Cov Hmoob tid tseem tham qhuas ntxias hais tias zaum
no cav tabn tag lawm ces, yuav tau raws siab xav.
Lawv tseem mus dag rau cov Hmoob havzoov hais tias ib xeem hmoob twg,
yuav tsum muab npe komtag, thiaj muaj kev sib pab los ntawm kabtshoob
kev kos. Hmoob 18 Xeem/Neohom tseem mus yuam kom cov hmoob havzoov muab
npe tuaj rau Hmoob 18 Xeem. Tabsi lawv tsis kam. Yog hnub twg lawv cov
npe tawm ua kasmoos, lawv yuav tsis txaus siab no nawb. Raws li lawv
hnov, muajib co nai khoom nyiag muab lawv cov npe xa tag tuaj rua
Fajkhaum Laus lawm no. Hnub twg yog cov neeg no npe tawm ua kasmoos,
saib leejtwg yog tus lav nawb.
Nag hmo Yang Chao coj tau ib pab hmoob mus saum roob. Nws mus nrog VP,
Yang Toua Thao, thiab Moua Tua Ther lawv sib tam. Nws cem rau cov hmoob
ntawd hais tias, kom sawv daws paub haistias thawj tug cog cov hmoob
los rau DD ces txawm yog nws. Kom sawv daws paub hais tias txhua yam
hauv DD ces xuv rau nws. Yog leejtwg tseem xuas riam lwg nws pob ntseg
mas nws yuav ua kom tus ntawd "Plab Tawg". Nws yeej paub hais tias yog
leejtwg lawm.
Nej cov txheeb ze Yang Chao, nej yuav tau hais kom nws tsis txhob ua
heev heev li ntawd, Kom nws paub hais tias tasmin no nws tsis muaj chaw
mus. Yog nws tseem ua rau cov hmoob Havzoov ib tug twg "Plab Tawg"
thiab mas nws cov thawj nyob tebchaws no los yuav tsis dim li no nawb.
Cov Hmoob havzoov, tsis nrog leejtwg ua teb ua chaw. Lawv nyoo los ua
ib co pejxeem nrhiav kev sibhaum xeeb lawm xwb. Yog leejtwg tseem muab
cov no yuam mus ua kasmoos, nws yuav tau ris lub txim ov.
Nws twb yog tus yuav ua kom kuv "Hnuv Hlauv" rau tim Dej Dawb. Kuv twb
los txog tebchaws no lawm, nws tseem hais tuaj kom Vaj Thao thiab Nom
Tou lawv muab kuv tuathiab. Yang Chao khav hais tias nws yog Khabnab
lasxab kas tau 30 xyoo nyob plog teb.
Tamsim no, nej sim nrog soj ntsuam xyuas saib, paus yog Hlob VP mus
koom nrog Yaj Chao tsim txom pejxeem Hmoob?
Cov Hmoob Havzoov ua peb mus pab, yog cov pejxeem ua thov ua neeg tawg
rog. Lawv hais tias lawv nyoo nplog liab lawm. Tabsi Yang Chao lawv yog
cov ua tseem ua heev hlo yuav rov mus tawm tsam nplog liab. Yog yus
heev npaum ntawd, tsis txhob pheej mus qhuab yuam cov neeg havzoov
thiab txhob mus ua saib tsis tau lawv nawb.
NkaujNyiag

It is the only option to solve the problem. Zoo yog tias muaj li ntawd
tiag.
Txhais tau tias 29 leej ntawd mus raws nraim li H18X qhov wish lawm ces
nyaj lawv yuav dim tsis raug rov qab.
Ua li cas koj tsis qhia kiag saib cov nom Hmoob tim US no mus tab nom
tswv rau HDD yog leej twg. Peb kuj xav paub kawg thiab, thov qhia npe
saib yom.
Fajkhaum Laus yog tus twg tiag? Puas kam phua lub ntsiab kom meej?
Puas yog nws referred rau koj mas?
Lub caij no kev txheeb ze tsis tseem ceeb dab tsi lawm, koj kav tsij
maj nroos ua koj teg dej num tim US kom ceev ceev xwv thiaj li yuav
save tau koj pab Hmoob Havzoov nawb. Tsis li ntawd ces ntshai pab Hmoob
Havzoov ntawd yuav raug lawv muab hlais kom tu noob. Qhov tias kom koj
kav tsij nqis tes dhia dej num tim no, no mas vim cov tim no yog lub
hauv paus. Cov tim no ntswj mus rau seem twg ces cov tim ub tig mus li
lawv ntswj xwb.
Nco ntsoov tias ziag no txawm koj yuav mus txog twg los H18X yeej yuav
tsis lam tso koj tseg yooj yim lawm.
Txhob tseem mus nug tus niag sis zas li ntawd, qhov ntawm kos ces tsis
khov kuam los yeej pom dab.
Cov ntawd kos ces twb yog cov raug muag noj muag haus los tau 30 xyoo
no lawm lawv thiaj li mam tsim meej. Lis ntawd los tsis tau lig kiag,
kav tsij mus cawm lawv kom dim ntawm lub qhov tuag. Nco ntsoov tias
hnub twg lawv thim xav feeb meej es lawv refuse not to participate in
H18X's resistance activities lawm ces lawv kawg raug nyob hauv luag
daim hate list li cov nej twb pom yav tag los lawm.

Hmoob 18 Xeem tseem hu mus dag rau cov Hmoob hav Zoov Hais tias Laura
Xiong thiab Hmoob 18 Xeem/Neohom twb hais plaub tim no tag. Laura Xiong
twb zoo siab nyoo Hmoob 18 Xeem rau hnub tim 6 December 2005 lawm. Kom
cov hmoob Havzoov cia li los zwm ua ke, txhob pheej foob foob lawv tuaj
rau Laura Xiong lawm.
Nej sim xav saib, tej no Hmoob 18 Xeem/Neohom ua puas yog lawm?
November 14, 2005, Hmoob 18 Xeem/Neohom hu tuaj qhuab yuam kom Laura
Xiong cia li muab cov npe tim Thaib teb rau Hmoob 18 Xeem/Neohom, mus
hais tawm xov tooj cua thov txim rau Hmoob 18 Xeem/Neohom, thiab kom
mus thim kom tau cov email and ntawv Laura Xiong sau rau hauv internet
rov qab mas Hmoob 18 Xeem/Neohom thiaj tos Laura Xiong tseg.
November 28, 2005, Hmoob 18 xeem/Neohom muaj 4 tug boardmembers mus
sibtham xwb. Lawv txiav txim hais tias Laura Xiong txhaum lawm. Kom
Laura Xiong cia li mus thim nws cov lus thiab thov txim rau Hmoob 18
Xeem/Neohom xwb mas thiaj tag. Tsis li ntawd, lawv muab 3 hnub rau
Laura Xiong xwb, Dhau li ntawd, dabtsi yuav tshwm sim lawv tsis lav.
Ua cas hnuv December 10, 2005 no, Hmoob 18 Xeem/Neohom txawm siv hais
tias lawv hais rooj plaub tag, Laura Xiong ua siab nyoo Hmoob 18
Xeem/Neohom lawm?
Hmoob 18 Xeem cas yuav muaj xiv ua luaj? Tseem mus cav tabn kom muaj
lajthab npas nyob rau tim DD. Tseem support cov terrorists uas tua neeg
thiab?
Kuv xav paub hais tias ua li US DOS thiab the RTG yeej tso cai rau cov
Hmoob no ua heev npaum no lod?
Hnub tim 8 December 2005, Vang Xa hu xov tooj tuaj ua txoj nug hais
tias hnov luag tej hais tias kuv nim mus tshaj tawm xov tooj cua hais
tias Ly Teng, Vang Thao thiab Nom Tu lawv xajn kom neeg muab kuv tua
tim Thaib teb no, puas muaj? Of course, He knows. Tabsi nws hu tuaj ces
kuv thiaj hais tias cia kuv mam xa daim script mus rau nws kiag thiaj
yog complete information.
Thaum kuv xa tag mus rau nws. Nws tseem teb tuaj hais tias kuv txhaum
lawm. VIm kuv hais ntau dhau heev lawm, ces xyov puas muaj tseeb. Nws
hais tias tsuas yog Nai Phoo Vaj Pao tib leeg xwb thiaj daws tau cov
teebmeem tim DD.
Well, as always, Kuv yeej respect VP as peb niam peb txiv. Nws tsis tau
hais lus siab, tsis tau cem kuv rau kuv hnov. Ces kuv tseem respect
nws. Tabsi, kuv tau mus nrog cov nom tswv nyob qib siab tham tag, kuv
paub qhov tseeb hais tias, even Nai Phoo Vaj Pao kiag los, nws yuav pab
tsis tau cov tim DD. Yog sawv daws tseem yuav muab cov tid ua kasmoos
thiab ces, kawg yog ntxias kom sawv daws raug ntes raug tua xwb.
Raws li Tong Pao hais mas cov Hmoob America twb mus cav tabn khabnab
lajthabnpas tag rau lawv lawm. Tamsim no ces tos pib haujlwm lawm xwb.
Peb cov Hmoob America ua mus cav tab Lajthabnpas rau lawv, yog ua kom
nom tswv nplog paub hais tias tus twg tseem muaj lubsiab xav tsim
teebmeem rau lub tebchaws nplog, ces luag thiaj paub ntes xwb. Cov
hmoob ruam ruam ces luag twb tsis muaj tus pab lawm los tseem this txoj
kev raug dag ntxias mus tuag dawb dawb.
Cov hmoob tim DD mas thaum cav tabn tag nrog, lawv zoo saib npuaj teg
hais tias zaum no yuav rau raws siab xav. Lawv tsis paub hais tias tus
nplog liab zaum rawv ntawm lawv lub rooj cav tabn ntag. Cov Hmoob ruam
ruam tid tseem hais qhuas ntxhias hais tias hauv DD mas yog ib "KOOS
THAV" lawm ua rau ib co ib ce txias tas. Puas yog Hmoob tseem ruam
npaum li no, los yog lawv lam play game kom lom zem xwb?
Txawm li cas los xij, yog lawv tsis tsim teebmeem rau kuv, ces kuv yeej
tsis stick my nose into their business.
NkaujNyiag
.

Phooj ywg Laura Xiong, HIHRW Director:
Ua koj tsaug ntau uas tseem tuaj update txog cov teeb meem tim DD rau
peb, muab 12 las nyiaj muas ntshe twb tsis tau koj cov lus. Qhov no yog
qhov peb xav xav hnov xwb tiag. Yog muaj npaum li koj hais no tiag mas
ua li yawg Xejthim hais koj dej num tsis yog pib tim ub hos yog ntawm
koj ko taw lawm ov.
Yav tag los koj tsis kam lees tias cov Hmoob hav zoov, uas koj mus ua
npe rau lawv, ntawv yog koj cov neeg los sis koj yog lawv tus tswv. Tab
sis zoo siab heev uas ziag no koj qhia ncaj nraim tias yog leej twg
tseem mus kov koj cov neeg, Hmoob hav zoov, thiab mas plaub yeej tsis
tag-kawg ciaj nplaim. Qhov no ntag qhov cov Hmoob hav zoov ntshaw thiab
tos ntsoov koj, Laura txoj kev pab na.
Hmoob hav zoov thiab koj yeej tsis ruam kiag li, vim thaum koj mus sau
npe-xam phaj lawv ntawv nej tsis yog khi pob ua hluas rhaus hos nej khi
ua pob caus ces ziag no txawm lawv tsis lees paub koj or vice versus
los yeej tsis tau li lawm vim qab hluas los muaj pob daig hos hauv
hluas los muaj pob com khov lawm. Hais txog Hmoob hav zoov thiab koj
lub pob hluas no ces ntshai yuav daws tsis tau li lawm os mog, qhov
yuav daws tau ces yog xuas riam txiav kom tu mas thiaj yuav plam xwb.
Tab sis xav tias yog yuav xuas riam txiav kom hmab tu hluas pluam mas
ntshai koj thiab Hmoob hav zoov yuav tsis kam kiag li ntag. Txhais hais
tias zaum koj thiab hmoob hav zoov ces koom ib txoj sia lawm xwb-yog
lawv tuag ces koj nrog lawv tuag hos yog koj ciaj ces lawv nrog koj
ciaj. Tsis tag li ntawv qhov lawv zoo siab tshaj plaws li mas tom qab
koj (Laura) hais koj rooj plaub nrog H18X tiav ces (as promised) lawv
yuav tau tuaj nrog koj nyob tim teb chaws Miskas no lawm ntag no.
Hais qhov tsis zais lus, ziag no txawm yog nom tswv Thaib tuaj txom cov
Hmoob hauv DD li koj hais ntawv los tsis ua cas. Ntawm 6,225 tus Hmoob
Nplog Liab/H18X/Kujxaj mas kawg yuav tsis dim hos ntawm 1,275 tus Hmoob
hav zoov (Laura cov neeg) mas tso siab lug yuav tsis raug txhom vim
lawv muaj cov npav Laura-Sommer nrog lawv lub cev 24/7. Raws li hais
tseg ces yog thaum twg taj luaj thiab thab ham Thaib tuaj txom Hmoob
ces kom cov Hmoob hav zoov cia li rho hlawv hlo lawv cov npav
Laura-Sommer (Laura-Sommer ID's) los npluam tas luaj qhov muag ces tas
luaj yuav tsis muaj xiv kov tau lawv no los mav, puag yog?
Zoo heev li yog muaj li hais no tiag na. Yog tias Thaib tuaj kov tsis
tau koj cov Hmoob hav zoov ces xam tau hais tias koj tseem tseem yog
Hmoob hav zoov tus cawm seej lawm ntag tiag.

H18X mas ntse heev, lawv siv lub mav tais no los txiav koj qab ntag,
kom koj cov pej xeem xav yuam kev thiab los lua lawv xwb. Yuav tau cob
qhia kom koj cov pej xeem tawv qhawv thiaj li tsis raug H18X dag nawb.
Ziag no mas lawv yuav ua zaj ua ntxeev nriav kev tshum kom koj luaj
kaub ncuav xwb nawb. Yog koj tsis qhia koj cov pej xeem zoo ces hnub
lawv qhau cev los pe H18X lawm ces H18X mam li tig loo tsaus koj kom
kawg qab ntuj xwb.
Txhua leej txhua tus yeej paub tias H18X ua tsis yog lawm, lawv kiag
los lawv yeej paub tias lawv ua tsis yog lawm tiam sis lawv txhob txwm
sim saib koj ruam los koj ntse xwb. Yog tus ruam ces yuav cia li khaws
ntshai thiab kaw qhov ncauj twj ywm tseg. Lawv txawm yuav ua li cas los
ziag no koj twb tuav tau ko lawm, tsis txhob lam tig ntsis riam rau
lawv xwb los mas.
Again, it is another tactic to scare you. They knew that their action
would not make a case that you can use to against them.
You should disregard their childish act.
You should not give credit to H18X at all. Txhob qhuas qhuas lawv tias
lawv niam muaj muaj xiv, yog koj pheej hais li ntawd ces lawv yuav gain
more attention from the Hmong people.
It sounds like you are unsure about yourself. Never allow your enemies
to detect your weakness. You are the one who know the law and close to
the DOS and RTG. Ua zoo txhob msu hais ub hais no tsam lawv ho cia li
muab koj cov lus tig kiag tias DOS and RTG yeej tso cai rau lawv lawm
no thiab os.
Vang Xa ces twb tshe tshe rau koj lawm tiam sis nws lom txwv nriav kev
tuaj disrupt koj kom koj hais lus yuam kev nkaus nkaus xwb. Nco ntsoov
tias thaum nws nrog koj tham thiab koj tej e-mails mas nws yeej muab
kaw tseg yuav coj los against koj lawm. Qhov zoo tshaj ces you should
not speak to him at all. You have to keep in mind that anything you say
may use against you later on.
Nws tsuas yog discredit koj kom koj ntshai xwb. Be brave and stand up
for the cause. What you have done is not only good for the jungle
people but for every Hmong.
Never under estimate your enemy's action. He may seem to be nice and
kind to you but you can not see what is going on in side. Luag tej laus
tias tsov txaij sab nraus neeg txaij sab hauv.
Qhov ntawd yog ua kom tau raws li lawv qhov wish ib yam li 29 tug me
nyuam Thaib nte ntawd ntag. The plan is only for a propangada to make
lpd to reject the HDD's deportation.

Laura,
Ceev faaj ib ntsis koj poob qaab tsuas nawj.....
MS

NkaujNyiag,
Zoo siab uas koj tau update tej teeb meem Hmoob no dua. Tab sis tus
siab tias zoo li koj muab tham ntau heev lawm thiab zoo li koj get to
involve rau Hmoob cov politic lawm ntshe yam tom ntej no koj lub luag
hauj lwm (main core) uas koj xav pab Hmoob yuav nyuaj dua qub lawm.
Thaum kuv pom thawj qhov post hais txog cov me ntxhais Hmoob mas kuv
xav tais yog luv paj lus cua xwb, tab sis tsam no koj confirm lawm. Kuv
tus siab rau Hmoob tias cas yus yuav ruam ua luaj. Kuv chim rau Hmoob
hais tias cas yus yuav khaj theeb ua luaj.
Cov me ntxhais uas raug xa rov qab no ces yeej txawm tsis ntau cov uas
thaum i Hmoob hav zoo tso duab tawm uas yog nraug Nplog liab ua phem
rau thiab muab tua yam phem heev.  Thaum muaj cov xwm zoo li no los sib
piv mas kuv kuj tsis paub tias yog Nplog liab phem dua los Thaib phem
dua?
Raws saib koj tej lus mas, ziag no koj tsis kam ua (play) Hmoob politic
los ntshe Hmoob politic yuav play koj lawm. Thaum no yuav ua rau koj
lost focus rau koj lub ntsiab haulwm uas koj npaj siab yuav pab Hmoob.
Yam no yog ua raws li txoj cai UN tau sau tseg hais txog Human rights.
Yog tias koj zam tsis dhau Hmoob cov politic ces kuv xav tias peb
txheej hluas tub ntxawj nthxais ntse tshiab (this new generation
scholarly intelectual Hmong) tsam no txawm yuav coob thiab ntau npaum
li cas los peb yeej txawm khiav tsis dhau peb Hmoob lub cwj pwm (old
attitude) li.
Raws kub paub mas tsam no koj thiab koj lub org. tseem yog Hmoob txoj
kev cia siab kom pab saib xyuas lawv kom txhob muaj neeg quab yuav lawm
dhau txoj cai ua UN tau sau tseg rau lawv.
Hmoob DD yuav raug xav rov thiab yuav tau tuaj los kuv tsis xav tias
yuav yog ib tug Hmoob lub peev xwm xwb. Raws li kuv soj los mas Hmoob
DD lub situation muaj ntau yam los sib ntxuam heev lawm. Yog koj cai
tsis tau koj tawm ntawm lwm cov issues mas koj yuav poob credit ntau
heev rau luag lwm haiv neeg. Raws kuv saib mas luag lwm haiv neeg saib
Hmoob DD zoo li no:
Thaib - Human traffic, illigal imigants and drug related.
USA - Economical imigrants.
LPDR - Worthless people.
EU - Political refugees.
Hmong - X-CIA people.
Nkauj nyiag, koj ne ho pom Hmoob DD zoo li cas? Yog kuv yog koj mas kuv
tsuas pom tias Hmoob DD yog ib pab neeg tab tom taukev txog nyem. Lawv
yuav los qhov twg los, lawv yuav mus lawm qhov twg, leej twg yog tus
coj leej twg yog tus ntxias lawv los, kuv yuav tsis quav ntsej txog.
Tab sis kuv yuav soj xyuas tsis pub lwm tus quab yuam lawm dhau txoj
cai Human righst xwb.

Well said, Tobe. Kuv ntseeg hais tias coob leej yeej pom muaj ntsis
thooj li kojhais los no tab sis txawm yuav hais npaum twg los Laura
yeej tsis mloog thiab ntxim zoo li nws tsis to taub sawv daws tej lus
ntuas. Li cas los xij, cia siab tias nyaj nws pom xeeb siv zog ua luaj,
nws yuav muaj nws txoj haukev du du rau lawv lawm.
Hais txog cov menyuam ntxhais Hmoob 29 leeg ntawd mas kuv tseem muaj
kev xoomxaim ntau yam. Yog vim li cas es Nchaiv Raus ho yuav thauj 29
tus ntxhais mos mos (14-16) xwb yam tsi muaj tus puav neeg laus nrog?
To me this is very fishy.
MS

Phhoj ywg T,
Koj cov lus hais yog lawm. Kuv pom li koj hais thias yog peb cov HHR
organizations tsis stay on course mas qhov yuav advocate rau human
rights yuav muaj teeb meem.

***@witty,
Ua li ntawd, koj xav kom Laura coj li tus reporter xwb no los?  Laura
yuav ua tsis tau li ntawd.
Qhov no cia saib tus ua raws cai yeej los yog tus ua raws lub zog (li
siav xav) yeej xwb laus.

Kuv yeej tham ntau, vim cov neeg ua phem rau kuv ntawd yeej txhob txwm
ua rau kuv lawm ne. Koj yuav kom kuv ua twjywm cia lawv ua phem no lod?
Thaum kuv mus tim thaib teb, kuv mus raws kev ncaj ncees. Yog vim li
cas lawv thiaj txhij neeg tua kuv? This is no joke.
Tobewitty, tsis yog khav theeb, tabsi vim yog muaj teebmeem lawm tiag.
Koj siab twb hais meej npaum no, nej sawv daws twb tsis paub hais tias
teebmeem yog dabtsi. Luag twb hais tias kom sawv daws nyob twjywm txhob
tawm mus qhov twg. Yog leejtwg thauj hmoob DD tawm ces raug ntes. Yog
vim li cas Nchaiv Raus thiaj thauj cov menyuam ntawd? Vim muaj ib tug
poj niam Hmoob hu ua Zuag Yang no coj lawv mus. Tej no yog Hmoob rov ua
rau Hmoob xwb. Koj yuav kom kuv saib tsis txhob pub leejtwb qhuab yuam
caij tsuj lawv. Ua cas tamsim no nej yeej paub ntsoov hais tias yog
Hmoob rov ua rau Hmoob, nej tseem hais tias kuv tham ntau? Tej no yog
education rau hmoob ntag.
Peb koom haum muaj cai taug qab mus nrhiav cov menyuam no. Muaj tus
hmoob tuaj thauj kiag hauv niam thiab txiv tsev mus lawm na. Tsis yog
Thaib thiab nplog tuaj tshawb nrhiav ntes mus na. Tej no, nej tseem
hais tias kuv hais tsis yog?
Hmoob tej politic ces yog kas tua neeg xwb, puas yog? Yog nej leejtwg
ho support Hmoob cov politic los play Laura los, tejzaum Hmoob txom
nyem tsis tau txaus xwb.
Ua li koj xav kom ua li cas? Yog thaum Hmoob yuav tua neeg xwb, ces cia
Hmoob qhuab yaum pejxeem li cas los xijpeem no lod? Yog tias kuv pab ib
co neeg txom nyem es cov hmoob politician txawm yuav muab kuv tua xwb,
ntshe yuav yog li koj hais. Cia kuv thim rov qab es cia Hmoob tsim txom
hmoob kom tuag tas. Nej tsis paub hais tias cov hmoob tim DD ces nom
tswv nplog liab tso neeg tuaj nrog lawv nyob txhua lub sijhawm no lod.
Es sawv daws tham txog kam tebchaws, tsis muaj neeg paub? Txawm yog li,
kuv thiaj hais tias yog tus twg tsis nrog lawv play politic, tsis txhob
yuam no ne.
Niaj hnub no, kuv lub luag haujlwm ces txawm yog saib xyuas kom cov
tsis nyiam ua kasmoos tsis txhob raug lwm tus qhuab yuam xwb. Vim cov
tuaj nyob tim DD, lawv tsis yog raug lwm tus qhuab yuam, tabsi lawv rov
raug Hmoob qhuab yuam lawv kom koom tes. Lawv quaj thov kom UN pab vim
lawv twb tuag txuas lawm. Tsis xav ua kasmoos. Tabsi nws muaj nws tus
mus qhuab yuam hais tias kom ua xwb no. Koj hais tej no puas yog raug
qhuab yuam caij tsuj mas?
Yuav ntshai poob credit li cas? Niaj hnub no, kuv lub luag haujlwm
tsuas yog mus tshawb nrhiav qhov tseeb hais tias luag txoj hau kev muaj
rau Hmoob li cas. Thaum kuv muab qhov tseeb coj los nthuav tawm rau cov
tsis paub tag, thiab tshawb nrhiav tau cov neeg swb tsov rog khiav tawm
tebchaws com mus cob rau UN tag lawm ces, qhov no yog kuv lub luag
haujlwm tiav lawm xwb.
Qhov lwm tus ua raukuv, yuav tua kuv, nws yog nw another issue.
Thaib yeej paub qhov tseeb hais tias yog vim licas cov neeg no thiaj
khiav los. Nom tswv Thaib twb mus xamphaj cov hmoob no tag rau lub 3
hli 2005. Luag muaj cov statistic zoo. Vim yog Hmoob cov thawj coj qhia
tsis ncaj. Thaum luag mus tshawb nrhiav tau, ua cas tsis muaj li cov
thawj coj hais, ces luag tsuj tuaj xwb.
US tau hais meej meej lawm hais tias luag tsis muajkev qhib txais tos
Hmoob tuaj ntxiv tebchaws no, vim txoj cai tsis muaj yuav tos ib co
neeg tsis yog neeg tawg rog. Tabsi cov hmoob khiav tuaj rau tim DD, yog
cov muaj vaj muaj tsev nyob nplog teb, hnov hais tias yuav tau mus
America teb, ces lawv tuaj xwb. Kuj tsis yog tas tus, tabsi vim cov yog
thiab tsis yog los hais tib lo lus, ces luag yuav ua cas ntseeg? Luag
haj tsis hais tias yog ecomomic imigrants xwb.
Vim muaj ib co yog cov ua txhaum txoj cai, muaj ib co yog cov sawv tawm
tsam nom tswv nplog liab. Muaj ib co yog cov neeg havzoov, ib txwm pab
tsis tau nom tswv nplog txhim kho lub tebchaws. Thaum tuaj txog  Thaib
teb, tus neeg muaj vaj muaj tsev, muaj liaj muaj teb ua los tseem tuaj
iab liam thiab cem nom tswv nplog ua dog ua dig. Dag hais tias nplog
tsim txom li ub li no. thaum zoo li no, txawm koj yog nom tswv los, koj
yeej tsis pom hais tias cov neeg no muaj nqi npaum li cas. Ib tug neeg
tsis support lub tebchaws, ces haj tsis worthless xwb. Peb li peb hlub
txog peb tus US Government. We willing to die for it. yog hnub twb peb
ua txhaum txoj cai, luag yeej yuav rau txim rau peb ib yam.
Rau qhov luag pom hais tias tseem muaj ib co hmoob play politic. Txawm
yog li ntawd, luag thiaj tsis quav ntsej. Political refugees ces txhais
tau hais tias neeg play politic xwb, ntshe yuav tsis muaj raws li hais.
Qhov Hmoob tsis yeej mas vim lawv cov neeg tab meeg khiav hauv zej zog
los yam tsis muaj tsov rog. Hmoob cov neeg khiav openly los rau thaib
teb, ces luag twb paub hmoob qhov secret lawm. Play politic, yuav tsum
yog txawj dag kom txaus luag ntseeg. Tabsi yog dag li cov tim DD xwb,
ntiaj teb paub tag, yuav ua cas yeej?
Vim luag hais tias cov CIA tuag tas lawm. Muaj ib co los nyob koom zej
koom zos, luag twb nyob luag tsis muaj teebmeem. Luag pom hais tias tej
teebmeem no yog cov nyob txawv tebchaws hais lawm xwb.
txawm yog li koj ntag. Kuv yeej xav thiab pom li koj. Kuv thiaj siv kuv
lub sijhawm mus tshawv nrhiav kev pab lawv kom lawv txhob raug lwm tus
qhuab yuam caij tsuj dhau txoj cai human rights.
Kuv thiaj mus tshawb pom hais tias, yog yus lam khiav los, vim yus hnov
hais tias yuav muaj kev mus America teb xwb, ces tamsim no paub qhov
tseeb lawm, cia li rov qab mus tsev. Yog yus tsis txhaum, luag yeej
tsis lam rau txim rau yus.
Yog tus tsis tau ua txhaum, nom tswv lam iabliam, yuav tau ua zoo nrog
tej nom tswv sibtham, kom txhob lam tau lam ua.
Yog tus ho tau ua txhaum txoj cai lawm, Laura yuav pab tsis tau, vim
nws lub luag haujlwm tsuas pab tau tus neeg tsis tau ua txhaum xwb. Koj
mus ua tubsab, koj mus tua neeg, koj mus kauj kas laib, txhaum txoj
cai, ces Laura tsis muaj cai yuav protect tau koj li. Kawg koj yuav tau
ris koj lub txim xwb. Tsis lices kawg Lawyer thiaj pab tau lawm xwb.
Yog tus twg yeej poob rau neeg tawg rog, ces kawg yuav tau lobby taszog
saib nom  tswv UN puas yuav tig pobntseg mloog xwb. Yog ua kawg, luag
tsis pab, los yuav ua cas. Vim yus yeej ua kawg lub tswv yim lawm ne.
Es nej yuav kom kuv ua npaum li cas ntxiv. Nco ntsoov tias Human rights
tsis muaj cai yuav defend the criminals thiab political elements. Tsis
tas li ntawd xwb, tsis yog hais tias yog tus hmoob tsim txom tus hmoob
ces tsis txhaum, hos lwm tus tsim txom tus hmoob ces ho yuav txhaum loj
txaus mus kwv paib thoob qhov txhia chaw.
Yog nej yuav kom tus txhaum tsis txhaum los pab kom tag no mas ntshe
Huab tais ntuj kiag los yuav pab tsis tau leejtwg.
Ua tsaug koj cov lus nawb.
NkaujNyiag

Yuav poob tsua li cas? Yog nej pom zoo kom cov hmoob tid raug Hmoob rov
tsim txom lawv, ces kuv nkaum tes xwb. Yog thaum kuv tau hais ib yam
dabtsi, kuv hais raws txoj cai. Yog leejtwg tsis txaus siab, ces kawg
sib tw saib leejtwg khiav ceev xwb. yog cov khav txo neeg txoj sia
khiav ceev ces kawg kuv tuag, puas yog? Yog kuv khiav ceev, ces kuv
cawm tau cov neeg kom txhob raug lwm tus tsim txom xwb.

Txawm yog tsis mloog tej xov xwm ces lam tau lam twv, lam tau lam hais.
Luag twb hais tias tsis pub leejtwg thaum cov hmoob dd tawm mus qhov
twg. Tabsi muaj tus poj niam Zouag yaj no yog ib tug poj niam xivfwb.
Nws cojcov ntxhais thiab tub hluas ntawd mus hu nkauj nram ib lub
church hauv Khej me. Thaum rov qab los, ces tub ceev xwm ntes xwb. Luag
twb yeej hais meejmeej hais tias tsis pub thauj neeg tawm. Ua cas tus
hmoob thiaj li yuav thauj cov menyuam ntawd mus? leejtwg yog tus tsim
cov teebmeem no? think about it.
Nej tej lus ces kom kaw qhov ncauj, cia Hmoob rov dag hmoob mus rau lwm
haiv neeg tua. Thaum tuag tu noob lawm, sawv daws mam zoo siab. Niaj
hnub no, cov hmoob havzoov tshuav coob npaum li cas? Not too many!

Yog Luag kom txhob tawm hauv Zos Dej Dawb mus tsam luag ntes, tabsi yus
take chance thiab tawm mus, ces thaum raug ntes, tsis txhob hais tias
luag yog tus txhaum.
Thaum luag kom txhob los hauv DD, tsis muaj txoj hau kev  lawm, yus
tseem los, ces thaum luag muab yus raws rov qab, txhob hais tias luag
txhaum.
Thaum luag haistias txhob sawv tawm tsam nom tswv lawm, yus nrhiav yus
zog lwmqhov, thiab tseem ua hnub ua hmo sibtham txog qhov yuav sawv
tawm tsam, ces luag tsis hlub, ho yuav txhob hais tias luag phem. Tej
no yog leejtwg ua mus lawm, yog muaj tus pab tau ces zoo, yog luag pab
tsis tau los txhob tu siab.
thaum yus violate txoj cai lawm, lub koom haum Human rights twg thiaj
yuav pab tau? Tej no yog kuv educate yus cov hmoob ua pheej pom hais
tias yog luag lwm haiv neeg txhaum nkaus xwb.
Nws tsis yog peb haiv hmoob xwb thiaj raug tsim txom. Haiv neeg twg yog
tawv ncauj mentsis, ces haiv neeg ntawd raug tsim txom heev. Vim luag
saib tsis taus ib tug, ces laug saib tsis tau sawv daws. Kuv thiaj hais
tias ua dabtsi, ua zoo, txhob lam tabmeeg ua kom lwm haiv neeg saib
tsis taus yus.
Nkaujnyiag

Kheev lam yog ua li ntawd es LPDR tsis kam yuav, thiab tsis xa mas twb
zoo. Kuv ntshai tsam ua li ntawd, thaum Thaib thiab LPDR kom siab los
muab lawv xa rov qab, tus twg tau lub xab noj tshaj, tus ntawd raug lub
txim loj npaum ntawd no xwb lau. Kheev lam ho yog li koj hais ces kuj
lias yog ib qho good strategic plan thiab.
Li cas los nyias ua nyias ris.

Nkauj Nyiag,
Koj yeej tsis hais ntau kiag li od...koj tsis piav ntau es yuav tag
tejlus tseem ceeb naj...koj hnov dab tsis mas yeej meem hais tuaj
nawb... cov ua phem ntawd nws twb paub tias nws ua tsis yog lawm, nws
tuaj tsis tau hauv no los nws cov luj noob mas tuaj twm koj cov lus no
txhua-ua lub caij, lawv yeej paub zoo tias ua li Hmoob 18 xeem ua tsis
yog lawm, lawv thiaj kaw lawv lub kauj tsaig tsis hais ib los li ne 29
leeg ntawd mas tej zaum tseem yog lawv kom thaib ntes thiab los tsis
paub....vim xyoo 86  38 leej  ua thaib nte hauv Vib nais xa rov qab rau
nplog teb yog lawv mus ntiav thaib tuaj nte kom cov pej xeem ntawd
ntshai thiaj nrog lawv mus ua kasmoos, lawv mas yuav ua li ub li no kom
cov tim DD koom nrog lawv ua kasmoos...txhob cia-ia rau lawv ua loj li
loj lawm mam hais ces yeej tav tsis tau li lawm. Kuv mas nyiam ua li
koj ua ko kawg kiag...yuav tau hais thiab tshum lawv txoj me kev ua
phem,dag,ntxias thiab tua lwm tus neeg zoo pov tseg.

Ib tsoom npoj yaig,
Tos li Laura pheej chim chim os zoo li nej yeej tsis hais lus txhawb
nws kiag li tseem pheej cheem thiab rub nws pob tw rov qab xwb
ned....ua li ntawd es luag tus siv zog kawg siab kawg ntsws yuav ua li
cas tuaj zog pab peb cov me nyuam Hmoob txom txom nyem tim DD uas lawv
tsuas ntsias ntsoov nws lub qhov ncauj ua choj tuam kom dim siav lawm
xwb mas. Kuv xav tias li cas los nws yuav tsis ua yog 100% tiam sis peb
yuav tsum tau support tej tus neeg muaj lub siab dawb paug li Laura
thiab nws thiaj li muaj siab pab ho. Nej tsis ntshais nyob tsam nws
nkaum tes lawm ces cov Hmoob hav zoov tim DD lam mag pab H18X muab lawv
quj ua ncuav lov? Kuv pom tias NkaujNyiag yeej xyuas tau qhov khov
lawm, ua li nws ua mas cov HDD thiaj li yuav dim lub txim hos tsis li
ces kawg mag Neohom quab yuam mus ris mos txwv tuag tag. Ib cov neeg
hav zoov ntawd NkaujNyiag pab puav leej yog cov txheeb zes kuv mas kuv
support kom NkaujNyiag mus npo lawv tawm tsis txhob cia H18X coj mus
cob rau Nplog sim phom. Kuv tsis pom tias txoj kev H18X tab tom taug
ntawd muaj qab hau dab tsi lawm, yog tus twg raug lawv ntxuav hlwb ces
kawg tuag tu noob zaum no. NkaujNyiag, thov protect lawv tiag tiag
nawb, koj tsis yeem pub H18X mus ze lawv kiag ov mog.

Phwvnyawm,
Koj mas cas yuav hais tau kuv siab ua luaj li lauj. Txhua yam koj hais
lus txhawb thiab muab advice rau NkaujNyiag ces yog kiag qhov kuv tseem
xav xav es yuav hais ntag. Cov tuaj hauv no mas ntshais yog wb thiab
tus puav thiaj li xam pom ib yam li NkaujNyiag lub zeem muag xwb. Yog
lawm, yuav tau hais lus txhawb zog li koj thiab mas thiaj li yog nawb.
Qhov kuv xav kom NkaujNyiag ua tshaj plaws mas take care cov teeb meem
tim US no tag tso nws mam li mus take care cov tim DD thiaj yuav muaj
chaw mus, yog tias pheej mus "npawm cov ntsis" xwb ces nws yuav solve
tsis tau cov teeb meem kiag li.  Li cas los ntseeg tias luag tus nyob
ze ze rau tej nom tswv DOS, UN thiab RTG haj yuav paub tshaj qhov yus
xav lawm.

Phooj ywg Moobsib,
Tus yuav poob qab tsuas ces yog nej cov Vets ntag hov...hehehehe...tso
dag xwb.