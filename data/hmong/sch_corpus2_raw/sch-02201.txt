Qaib tus peev xwm ces tsuas yog rov nrog tau qaib sib tog xwb. yam
pojq aib ua tau ces yog lub suab seev thiab nteg qe. yam laud qaib ua
tau ces tsuas yog lug suab qua thiab tsauj nkausnkaus xwb, lwmyam
peevxwm yeej tsis muaj. thaum qaib pom liaj, dav lossis lwmhom nug ya
los ces tab txawm poj qaib, menyuam thiab laud qaib los nyias tsuas
yog nrhiav chaws cawm nyias tus kheej txoj sia xwb, yeej ib txwm tsis
muaj kev yuav los nrog luag sib tawm tsam kom tau chaw nyob chaw
txoos. laud qaib tus peev xwm ces tsuas yog khav rau poj qaib thiab
tsuas npav ua heev rov rau nws cov qaib xwb. txhua tus laud qaib uas
"muaj zoo taw, tis plaub npws, thiab kaus zuag khov ces yeej ib txwm
nyob tsis tau ua pab, txawm tsis tau ua pawg, yeej yuav sib tog sib
ncaws kom muaj yeej muaj swb xwb mas thiaj tag.
Yog thaum twg liaj thiab dav ya los yuj saib mas lawv sawvdaws mloog
lus kawg nkaus li, vim sibtw txiv mus nyob rau qhov chaw ti kom txhob
raug tom nkaus xwb. qaib yeej muaj zoo kaus, muaj zoo taw, muaj zoo
plaub, muaj zoo tis li lwmhom tsiaj, tiamsis qaib yeej ibtxwm tsis
nyiam siv qaib lub peevxwm los tawm tsam qaib tus yeebncuab tsuas yog
khav ntxhias rov rau nws pab pawg xwb. peb neej hmoob ces yeej zoo
tsis txawv neej qaib hlo lintag. qhov chawtwg yog muaj hmoob tub txawj
ntxhais ntse, muaj hmoob nom hmoob tswv coob ces neej hmoob yeej kawg
tawg ua ntau pab ntau pawg, lino peb hmoob thiaj tsis muaj ib qho zoo
chaw rau hmoob nyob.
Hmoob zoo li qaib ntag, hmoob thiaj muaj txoj cai yuav 4-5 tug poj
niam, yog tus twg tsis mloog lus ces ncaws taw xwb, ib yam lau qaib
tus poj twg tsis mloog ces ncaws xwb.
Nej ho xav li cas, sim ho hais tuaj saib.

Nyob zoo yawgnomdub,
Koj cov lus yog hmoob tus cwj pwm kawg nkaus lawm. Kuv thov qhuas koj.
Lub sij hawm no, niaj hnub no, lus saub los yeej taw ntsees rau Hmoob
hais tias Hmoob lub siab dub npaum nkaus li lub hluav ncaig thee.
Hmoob lub ntsws nrov npaum nkaus tus dej tsaws tsag. Hmoob txoj kev
koom siab koom li poj qaib qua. Hmoob txoj kev ua neej ua yam tsis
muaj kev muaj cai. Txawm muaj kev muaj cais los Hmoob yeej nyob saum
qaum txoj cai. Txawm muaj cai los Hmoob xav rhuav hnub twg hmo twg los
Hmoob rhuav vim Hmoob hais tias Hmoob txoj cai yog dev npua cai. Tsis
thov cev yog dev npua zog. Thov ces yog nyiaj kub zog.
Qaib tus cwj pwm los yog Hmoob lub. Mos lwj tus cwj pwm los yog Hmoob
lub thiab. Mos lwj yog ib tug tsiaj zoo nkauj tshaj plaws. Nws muaj
kub ncau ceg nyas tabsis nws tsuas yeej tus mos lwj thiab xwb. Thaum
dev thiab hma tsem ces nws yeej tsis muaj cuab kav tiv li. Hmoob los
tib yam. Yog Hmoob ua rau Hmoob mas ua kom tuag kiag los Hmoob tseem
ua qees. Thaum lwm tus ua rau Hmoob mas Hmoob nyo hau yuav xwb.
Hmoob tawg puv xwm fab ntuj 8 meem teeb tas lawm thiab Hmoob muaj kev
txawj kev ntse loj heev lawm, Hmoob tsim nyog hle Hmoob daim tawv nab
txaij nab nraug pov tseg es los xyaum muaj neeg tseem ceeb Hmoob thiaj
yuav muaj neej ua hnub no mus lawm tom ntej.

Ob yawm, meb has txug qhab hab kauv yog peb moob lub neej nyob sau
roob xwb.  Thaus mej has txug tub txawj ntxhais ntse yog peb moob lub
neej nraag taj lawm.  Ob lub ntuj ntawd txawv dleb npaum le meskas
has, day and night lawm ne.
Moob nyob sau roob ntev npaum lecaag, nwg yuav siv sibhawm ntev npaum
ntawd lug hloov moob tug cwjpwm ntawm dlevnpua cai lug ua tuabneeg
cai.
Moob nyob rua sau roob rua peg suav teb le 2-3 txheeb xyoo; puab nyob
rua nplog teb le 2-3 puas xyoo; moob nyob meskas teb tau 30 xyoo xwb.
Saib lentawd ces, moob tseem tshuav ntev os ob yawm.