Brother Kuamemqabzib,
Pab koj tu siab... cas koj yuav muaj siab tuaj mus rau Appleton deb
tas npaum li, es koj hais tiag los dag? Kuv twb mus Appleton that same
night thiab, tab sis kuv tsis mus ntawm Asian Taste---vim kuv twb paub
ua ntej tias Hmong-Lao teem rau Halloween night ces yog TRICK xwb, not
TREAT!
Brgds.  YingB

B2BHmong,
I went to Appleton, but I knew that nej twb tsis kam hle nej daim
nplooj poj ntxoog ces, kuv twb paub tias lam dag xwb. Cas koj tsis
tuaj xyuas kuv li.  Kuv tos koj los ntev lawm os me kwv ntxawg.
Koj tij laug Ying

Phoojywg Yingb, kuv tuaj tiag losmas.  Kuv sawvkev yog thaum 6 teev
ces taug 29 tuaj mus rau 51 thiab 39 nqishav mus rau Stevens Point ces
mamli taug kev 10.  Kamkam cebmuag tag thiajli tuaj txog rau Appleton
ne.  Kuv twb saib kev zoo kawg li tabsi tseem ciali dhau rau peb
College Street losyog dabtsi lawm ne, ces, mamli rovqab los.  Xaujxauj
qhovmuag xeb tag los tsis pom li lawm ces twb dhau mus ib nyuag nploj
rau nrad lawm mamli mus nug yeebncuab ov.  Qhovtwg, yeebncuab qhia
tias, yus thws laiv hiaj nres yus thws laiv esnkias iv iv uas yuas
laiv no xwb naj.  Kuv mamli thws laiv, thwv laiv los ces Asian Taste
nyob ntawd.  Kuv saib nahas aubyaub, twb tsis nim muaj leejtwg li.
Pom ib lub nyuag tsheb paugpaug pluaplav xwb.  Kuv hais rau niag
mejthaub tias aubyau zaum no ces mag zab dag nce nthab lawm lauj.
Mejthaub cav haistias nkag lawm hauv mus nug lawv tso maj.  Mus txog
hauv yuav muaj leejtwg; tib co nyuag ua haujlwm xwb.  Mejthaub mus nug
lawv haistisa, thaumtwg neeg thiajli tuaj naj?  Lawv cav teb tias, 10
teev nrab tej ces nyaj tuaj laub.  Wb thiaj li mus aubnrawm tau ib
taig kuatxob thiab ib qho nyuag mov los noj.  Nojnoj tag los tsis
nimpom leejtwg tuaj li thiab, ces, yawm deentses mamli los hu nkauj
deev wb siab xwb.  Wb ob leeg zaum mloogmloog yawg thiab ib tug
ntxhais hu nkauj povkhawv ces kuv hais rau niag pog mejthaub tias, wb
mus tsev yom.  Nyaj kuv tseem yuav kav mus txog tsev thiab.  Zooli
muajntsis meem kuv txom rauqhov twb tsis muaj tej phoojywg tuaj li
es.  11:30 ces wb ob niag thaum ciali tivcav ces xonrooj rov los lawm
xwb las as.  Nplawmnplawv txog tsev twb yog 3 teev yuav kajntug thiab
laiv.
Haubyaus, peb cov niag laus no ces tsis paub nej tej menyuam zaj tiv
los tij li os.  Ntshe peb ces tsuas muaj tiv li tiv xwb.  Oib, tsuas
yog vim xav pom tej me phoojywg xwb es thiajli ntxeem ciaj ntxeem tuag
xwb, tabsis txhob tusiab rau wb os.  Pab tusiab rau cov uas tsis tuaj
vim lawv hais tau ua tsis tau.
Uatsaug rau koj txojkev movtshua,
tiv los tij
kuamemiab

Tijlaug Yingb,
kuv tuaj appleton thiab tiag, tabsi kuv tuaj lub concert rau nhub
saturday lawm aws, thiab tsi tag li los--kuv yeej paub zoo tias kuv
tijlaug Yingb lawv tej no. nws tsi lam mus "night club" uas dog ua dig
li no...tos nws tsi mus tom Asian Taste os.
koj ua tij tsi ua zoo saib aws, koj kwv ntxawg twb niaj nhub niaj mho
hausdej hauscawv nrog koj ned.  vim koj ua tij tsi ua zoo xav xwb, yog
koj ua zoo xav mas--koj kwv nyob nraim kiag ntawm koj xubntiag xwb
os...tijlaug Yingb.
Kuamemiabqabzib,
koj txhob xav li cas nawb, email koj li phone rau kuv privately...yog
kuv tuaj dhau Eau Claire mus pem mineejxaustag no, kuv los los stop by
los saib koj thiab niam tij neb kiag.  yog li koj puas ze Tswvtxus
thiab Nyajleej Vaj ob tug...koj yog kawv ib Phaj los yog li cas tiag?
Born

Born, koj hais tiag los dag naj?  Kuv twb raug dag ntau zaus lawm
nawb, yog tsis tuaj tsegkiag ov.  Thaud, Dr. Xaivnceb twb kom kuv qhia
seb kuv yog leejtwg no kuv twb hleloo nplooj rau dr. xaivnceb ua rau
nws lawm tiajlias txog tav no tsis tuaj li lawm thiab.  Ntxiv li
ntawd, halloween no tseem mag ib qws ntxiv thiab naj, xyov nws tseem
yuav ncus mus txog thaumtwg as.....hehehe
Koj hais Tswvtxus Vaj uas nyob Appleton es tsiv mus rau tom
mineejxaustas thiab Soobleej pob, tsis yog Nyajleej, uas tseem nyob
Appleton lod?  Es koj puas paub Dr. Txawjteev Vaj thiab?  Lawv cov no
yog ib phaj lawm sub nawb.  Kuv tseem yog phaj tub lawm, yog haistias
wb hais tibco os, tabsis yog txawv mas kuv ho tsis paub lau.
Love to meet you and get to know you.
kuamemiab

kuamemiab,
li cas los yeej yuav tuaj ntsib kom tau koj tus ua tub yog li nad...
yog os, Tswvtxus Vaj ces yog tus koj hais ntag, hos Nyajleej
(Nhialeng) ntawd txawm yog Tswvtxus tus kwv kiag niam txiv ib plab
yug.. tsi tag li xwb.  Txawjteev Vaj mas kuv tsi tau hnov duas, vim
nws nyob deb ntawm kuv lawm...seb koj puas yog Col Ntsuabrwg thiab
Com..Xaivntaj Vaj puab cov xwb.  yog tias yog mas koj yuav tsum paub
Tswvtxwv thiab Nhiajleng nkawv zoo.
li cas los koj ua tub txhob poob siab nawb, yeej yuav tsum tuaj ntsib
koj xwb....vim kuv twb ntsib Dr Danai dhau los lawm.  tsi li ntawd los
kuv twb pom cov SCH coob tus kawg kiag li lawm nawb, xws li Tzianeng
Vang, Leepao Xiong, Yingb, Dr Gary Yia Lee....thiab coob tus dhau los
lawm.
zoosiab thiab npajsiab yuav tau ntsib koj tus ua tub tsi ntev tom ntej
no.
Born

PY YingB,
Kuv twb xav hais tias txij li hmo 10/31/08 no mus ces kuv yuav tsis
tau hu koj ua phoojywg no lawm. Vim thaum sib paub lawm, yog tseem hu
li ntawd ces kawg mag koj fwj cawv tsau tshuaj xwb. Tabsis kuv tsis
muaj txoj hmoo (los xyov yog muaj txoj hmoo) thiaj tsis tau ntsib koj,
es thiaj tseem rov tau hu koj ua phoojywg dua. Koj yeej paub zoo hais
tias kuv paub koj, yog koj tuaj es kuv tseem tsis los qhia kuv tus
kheej rau koj, koj mam li hais tias yog kuv Trick no los yeej tsis
lig.
Hmo ntawd, nai tsis kam kuv poj niam so, yog li ntawd kuv thiaj tuaj
ib leeg. Kuv tuaj txog hauv Asian Taste thaum yuav luag txog 9:00 PM.
Tuaj nyob ib pliag cas tsis tau pom leej twg tuaj li ces kuv thiaj li
mus saib nej tus kwv tij lub lab tua pool hu ua Shadows no lawm. Mus
haus tas ib fwj beer pem Shadows ces mam rov qab los rau nram Asian
Taste dua. Rov los txog nram no kuj muaj ob peb leeg phoojywg tuaj,
ces thiaj los nrog lawv nyob tham pem thiab hau dej hau npias uasi.
Txog ntua 12:05 AM ces kuv poj niam mam lawv qab tuaj txog, peb thiaj
nyob uasi txog ntua thaum lawv kaw. Kuv yeej saib ntsoov seb puas pom
koj losis pom cov phoojywg uas muaj daim tag "SCH", tabsis tsis pom
leej twg.
Tus yuav disappoint tshaj mas yuav tsum yog kuv, tabsis kuv twb tsis
yws. Vim twb yeej paub hais tias sawvdaws tsuas lam hais tso dag uasi
xwb yeej tsis muaj tus kam face reality. Hos ntawm kuv tus kheej, yeej
tseem muaj ntsis txaj muag face thiab, tabsis yeej xav hais tias zaum
no ces ua ib siab tshem yus rev nplooj kiag. Yog phoojywg Kuamemiab
lam hais ncaj hais tias nws yuav tuaj lossis lam lo daim name tag
"SCH" ces nws ntsib kuv zaum no lawm ntag. Li cas los yeej tseem
tshuav lwm zaus.
HL

Hmong-Lao,
Raws li kuv mloog Kuamemiab neb piav mas......ntshai kuv yuav ntseeg
Kuamemiab dua koj ho........ua li cas koj ho tsis pom Kuamemiab maj?
los yog koj yeej tsis tau paub Kuamemiab naj?
Kuv lam nug koj saib hnub i koj piav me ntsis txog caubfab zoo li koj
paub toj xeem Xaiv Suav (txiv ntxawm Xaiv Suav) txiv Eev,txiv Paj Lis
thiab txiv Hwj lawv pab kwv tij no zoo koj puas txheeb lawv ned? Es
koj  ho pua paub Vam Kaim do hau,dr Suav Yaj,Dr Thaiv (Peter) dr Kub
Yaj lawv cov no ned?
Ab yab......zoo li koj txheeb-b Yingb sub as.

Kuamemqabzib, kwv Born, Phwv, HL,
Zoo siab rau nej cov comments thiab tau nrog nej tham laug caij.  Lwm
hnub mam teem caij dua kom tau sib ntsib es kuv yuav nqa kuv me hwj
tshuaj tawv nruj tuaj rau nej nrog kuv saj.  Tab sis Kwv Phwv nyob deb
peb heev lawm, nws yuav tuaj tsis tau.  Cia peb mam sib yaum mus xyuas
nws kom tau.  Phwv, nco ntsoov wb sib ncaim tau ntev heev lawm laiv.
Kuv tseem xav nrog koj tham txog peb cov me hluas nkauj thaum ub thiab
nas.  Thaum twg kuv retire lawm kuv mam los nyob ze ze koj nawb.  Rau
qhov nyob ze kwv Born los nws twb tsis kam qhia nws rau kuv thiab
es.... Brgds.

yingb, born, phwv, thiab cov phoojywg,
ntawm no yog qhovchaw uas kuv tau mus Hmo Halloween naj.  Puasyoglub
tsev no mas?  Nws tsaustsausntuj tsawv vim kuv twb yuav los tsev thiab
twb yog 11:30 p.m. lawm es ho xav tau tias tsam tsis muaj neeg ntseeg
tias kuv mus no kuv thiajli lam muab yees ob nrawb no los ua povthawj
nahas cav tau haujlwm thiab laiv.  Nej pab saib maj.
http://www.dropshots.com/lwjsiab#date/2008-11-05/17:43:10
kuamemiab

Py Phwvnyawm,
Koj yuav ntseeg kuv thiab tsis ntseeg los nyob txij ntawm koj xwb. Kuv
yeej pom/ntsib neeg coob leej nyob rau hmo ntawd, especially thaum kuv
rov qab los pem Shadows los. Tabsis yuav ua li cas paub hais tias py
kuamemiab yog tus twg, yog nws twb tsis muaj daim name tag "SCH" li
qhov kuv expected. Kuv yeej paub hais tias kuv muaj kev txhaum, txhaum
uas kuv ho tsis muab daim name tag tso hauv hnab tshos xwb - tsis muab
lo kiag rau ntawm xub ntiag, tabsis kuv tsis yog tus txhaum tag nrho
nawb.
Hos hais txog ntawm Toojxeem Xaiv Suav mas kuv tsuas hnov lub koob
xwb. Kuv tsuas paub Zoov Zuag Hawj zoo xwb vim twb nrog nws nyob hauv
Vajloogtsua ne. Hos hais txog Vamkaim mas kuv mam los paub hauv Vinais
xwb. Kuv kuj paub ib tug hu ua Kub Yaj uas yog Vamkaim lawv coob tub
thiab los mas. Tabsis thaum Kub wb tseem kawm ntawd ua ke nyob rau
Vinais ntawd nws ho tsis tau yog Dr.. Seb koj puas hais tus kub ntawd
xwb lau! Tus ntawv mas yuav poj niam Hmoob Lis sub laiv.
Hos ntawm YingB mas kuv yeej paub nws, nws los yeej paub kuv thiab,
tsuas yog nws tsis paub Hmong-Lao xwb.
HL