Cov kwvtij, kuv pom kuv haiv Hmoob txhos caug tsa tes pe thov kev hlub
peb zaug:
1. Cov Hmoob nyob havzoov txhos caug pe thov America pab lawv tawm hauv
lawv txoj kev txomnyem nyob havzoov. Lawv quaj thov heev li.
2. Thaum Thaib ncaws cov Hmoob nyob Thamkrabok es lawv txhos caus pe
Thaib thov kom Thaib tsis txhob ntaus thiab ncaws lawv.
3. Zaum no yog thaum Thaib ntiab cov Hmoob dejdawb tawm hauv Hmoob
Thaib cov av los nyob raws ntug kev tsheb. Lawv tau txhos caug quaj
thiab thov Thaib.
Thaum kuv pom cov duab no thaumtwg ua rau kuv kuamuag poob txhua txhua
zaus. Muaj ib hnub, Kuv pojniam wb saib daim VDO uas Hmoob DD khiav
tawm hauv zos DD los nyob raws ntugkev tsheb, nyob hauv daim VDO hnub
ntawd ntuj los los nag, muaj 4 tug minyuam me me zaum vov phabyas, muaj
ib tug me me ntawm lawv pab nusmuag ntawd ncaws dabntub nrujnris
tivnag, ces kuv txawm nug pojniam tias, "Yog cov minyuam ntawd yog wb
cov minyuam ne koj xav li cas." Ces kuv poj niam wb txawm kuamuag poob
cuag licas hais tsis taus ib lolus li. Tau ob peb hnub tomqab, daim
picture ntawm 4 tug minyuam ntawd pheej tsis ploj ntawm kuv li. Es kuv
thiaj li tham qhia kuv ibtug phoojywg American, thiab thov nws tso ib
cov nyiaj hauv lawv lub oragnization tuaj mus pab cov Hmoob DD (cov
txomnyem). Cov nyiaj ntawd yuav tau li 30,000 kg txhuv thiab 300 daim
pam. Tom qab ntawd kuv siab thiaj ibnyuag kaj.
Tagkis no, nyob tsis nyob twjywm, hajcav mus nrhiav news saib txog kuv
cov txiv ntxawm ua raug tubsab tua nyob Chiangmai saib puas muaj update
dabtsi ntxiv najhas cia li click tau cov Hmoob havzoov cov VDO, es tsam
no hajtseem ncia ncia tsis muaj leejtwg ntxias li os. Pojniam minyuam
los mus song practice pem church tag lawm thiab es thiaj tsis muaj
leejtwg ntxias. Yavtas los mas tus mi Honey thiab tus ntxhais hlob mas
yog thaumtwg yawm thaub no quaj ces nkawd peev ntxias xwb. Yus ces yug
txhaum ua Hmoob lawm es thiaj zoo li no. Tejzaum mas ntxub ntxub Hmoob
li, tabsis thaum ho pom yus cov mi Hmoob ntsuagnos raug txomnyem no ces
ho mob mob lub mi siab li thiab. Ntshai yuav zoo li no mus tas simneej
li laub???

Hmoob Khejme,
Yog txhob muaj cov nyuas Hmoob xws li Vaj Pov mus dag dag ces cov Hmoob
nyob Los Tsuas teb yeej tawm los ntev lawm ho cov Hmoob nyob Thaib Teb
los yeej txiav siab tuaj teb chaws no los rov mus nplog teb ntev lawm.
Vaj Pov txoj kev dag caum txog Hmoob lawm.  Peb puas tau Nplog Teb li
Vaj Pov hais???????
Thawj coj mas coj haiv neeg kom dim txoj kev txom nyem kev raug luag
tej hiam vob.  Vaj Pov thiab nws cov chronies puas yog thawj coj ma?
Tib cov nrhiav paum xwb es.

Cov phoojywg - yog thaum yus twb tsis paub yus tus yeebncuab lawm ces,
thaum ntawd yog thaum luag yuav tuaj ntxias tau yus rov los tsim yus
haiv neeg.  kuv hnov coob tug hluas uas twb tsis paub tom ntej tom qab,
tsuas hnob lus paj lus cua xwb, es txawm cia li liam peb Yawg Hlob Nais
Phoos Vaj Pov.  Kev txom nyem ua los raug rau peb Hmoob yog tim cov
niag Commies xwb.  Sawvdaws yuav tsum nco qab tias txawm hmoob tsis
txawj hlub hmoob npaum li cas los, thaum luag ua tuaj rau yus hmoob ib
tug lawm, yeej raug peb sawvdaws lawm nawj.  Thov kom sawvdaws txhob
lam taw tes rau ib leeg ib tug.  Thov kom sawvdaws sib koom tiag.  Thov
kom cov txawj thiab ntse mus pab.  Thov kom sawvdaws txhawb cov txawj
ntse no.  Txawm lawv ua tsis tau zoo li siab xav los yog vim lawv txawj
tsis tau txaus xwb.  Yog yus mob siab tiag los kom yus mus txhawb
nkaus, tsis pub ib leeg poob kiag li.  Thaum luag pom tau tias peb koom
siab koom ntsws npaum li no lawm, luag yuav ntshai, tsis kav caij tsuj
peb hmoob ib zaug ntxiv lawm.  Sib ntsib dua.

Me kwv Hmoob Khejme,
Koj lub kua muag teev yees nrog taw to ntws sis rau Hmoob txoj kev txom
nyem kuj yog ib qhov qhia tau tias koj mob siab thiab hlub Hmoob tiag
tiag. Kuv mas xav kom Hmoob suav daws rov txawj hlub Hmoob, pom Hmoob
raug kev txom nyem txawj lo kua muag li koj xwb. Ntau zaus Hmoob mas
kuj txawj ua yeeb yam kom txaus luag hlub kawg tiam sis ntau zaus Hmoob
kuj yog raug kev txom nyem tiag. Tus raug kev txom nyem ces raug tsis
paub tag tiam sis tus hos yuav siv lub caij dej hlob zoo dov cav los
yeej haj cav siv lub caij nyoog ntawd thawb kom cov raug txom nyem
ntawd poob deb ntawm txoj kev txom nyem. Kuv xav mas yog Hmoob txhua
tus pom thiab txawj hlub Hmoob tiag no teeb meem Hmoob nyaj yuav txawj
muaj los txawj pawv. Nej cov hluas sim ho pab xav saib yog vim li cas
peb cov Hmoob es pheej raug txoj kev txom nyem no ua ntu zus puag thaum
chiv keeb huam yuaj los mus txog niaj hnub no li? Puas yog peb nyiam
txoj kev txom nyem no es pheej txhob txwm mus thab kom mag xwb, los yog
peb yeej dhia tsis dhau tiag tiag? Raws li kuv tus laus no pom mas ntau
zaus peb yeej khiav dim txoj kev txom nyem yog tias peb xav khiav, tiam
sis vim peb cov Hmoob pheej txhob txwm nriav kom ntsib xwb ne. Txog
ntawm cov neeg hav zoov koj pom ntawm kos ces ua li nej cov hluas coob
tus twb hais lawm, ntshai yog tuav ntawv saum ntuj los ris lub txhoj es
thiaj li pheej niaj hnub quj lub qub qho rau luag ntuj. Thaum chiv keeb
mas kuv kuj yeej xav kiag li koj xav thiab tiam sis ziag no muab saib
mus saib los zoo li tej teeb meem ntawd yog yus cov thawj Hmoob lom
txwm nriav kom muaj teeb meem tshwm sim kom thiaj nrov ncha ntiaj teb
xwb ces kuv cia li xav twj ywm tias tsis yog tim leej twg tiam sis yog
rov tim lawv tus kheej xwb. Yog li ntawd, koj tus ua kwv nyuam qhuav
pom no mas tej zaum koj yuav kub kub siab heev tiam sis cov niag pom
pom li peb cov laus no thiab ntsib ntsib txaus lawm ces yeej tsis luaj
twg kiag li.

Thornsp,
Yog lawm, cov ntsib-b txaus li koj kuv peb ces txiav txim siab hlo ua
yus tus kheej TSWVCUAB lawm, txawm tsis tau-u zoo los yeej dim kiag
txoj me kev UA LUAG QHEV thiab txoj me kev THEEJ LUAG TXHOJ lawm ntag.
Ua neej nyob yog yus saib yus TSIS RAU NQI lawm ces leej twg thiaj yuav
saib yus rau nqi maj?
TseemYeej.

Cov Hmoob nej hais no ces tuag tsawg, txom nyem tsis taus, tsis tau
hnov dua, tsis tau pom dua ntuj tsaus thiaj li tsis tau zeem. Luag dag
yus mus rau tsov tom xwb los yus tseem xum mus li.
Cov khiav los rau Thaib teb DD los kuj tsis txawv deb. Luag dag kom yus
khiav los es luag tau zoo ua kas moos hais xwb los yus tseem los thiab.
Vim txoj kev dag hlub Hmoob ntawm daim tawv es niaj hnub no Hmoob thiaj
li ua neej txhos caug pe thov tus ub tus no li nej pom hauv cov movies
no tiag.

COV PHOOJ YWG ,   yuav tau xav tia   cov hmoob  tiv  tsis  muaj  TV
saib   news , tsis  twm   U S   News ,  yog li   lawv  ua lub neej
raws lub  suab  ntxhe   xwb     yuav tau  cev tes pab thiab  hov .
Hmoob  Khej me   ,  yog lhub  ces nqe tes pab  li  koj    thiaj
yog   nawb  ,   Kuv  ntseeg tia  lub ntuj  muaj qhov muag  pom  yus
txoj kev  ncaj   uas   qee kiag  yus li   ib   ob  pluag mov  mus pub
lwm  tug  txom nyem noj .   Lub ntuj  tsim neeg los nyob ntiaj teb
ntuj  yuav ntsia ntsoov  ...
Tab ntxawm yog koj ib leeg  xwb    los  ua  lub siab ntev  nrhiav
kev  pab daws   neeg  noob neej  txoj kev ntxhov  siab  , cawm tau  ob
peb tug xwb los   kuj zoo  dua   tsis pab kiag li  .  Tsis pab kiag li
no los  kuj ho   tsis  plua nuj  thiab   , pab kiag   qee   kiag mus
rau lawm los kuj tsis pom tia  yus  tsev neeg yuav txom nyem heev heev
....Lub ntuj  yeej  yuav  so  koj  lub kua  muag   thiab yuav pub koj
muaj noj muaj haus  tsis   txom nyem .   Muaj li  cas  pab li  cas
tsis txhob tos   sawv daws   hais  haum   mam pab  .
Hmoob/moob   DEJ dawb    lub  dream   los kuj tsis yog ib qhov
phem  ,  kuv  ntsia lawv cov ntsej muag xwb  pom tau tia  lawv  txhua
tug yeej los yog xav tau lub neej tshiab  li  peb sawv  daws   , me tub
me  ntxhai  tau   kawm ntawv  siab , tau  luv fai  caij  , tsis tiv nag
tiv tshav   ua  teb  .
LUB  POB   LHUA  UAS    LAWV MUAB KHI  UA IB THOOJ    ntawv  nav
,  maj mam ua siab ntev ntev  daws     yeej yuav  daws tau   xwb xwb
nawb .
Muaj ib nhub   yeej yuav muaj cov   siab  zoo los mus  nrhiav koj
thiab  koom tes nrog koj  nawb  txhob ntaus siab yau .
TUBNTSUAGRUAM

kuv xav mas nej yuav tsum hu s/d los sib pab pob?. tsuas yog hu cov nyob
hauv no xwb ces.. tsi quav dab tsi li os.. nej cov nyob hauv no yuav tau
los ua ib lub koom haum kiag los pab lawv los pob?.. pheej qw li ub li no
xwb..
kuj hu cov nyob suav teb thiab los pob?.. xa cov xov ntawm no mus rau cov
hmoob suav thiab hos.. yog tias thaum twg lawv mob siab lawm ces tsi tag
peb cov nyob hauv no nyuaj siab li os.. cov hmoob suav mam npaj tes taw
tuaj xwb(kungfu).. twb tsi hais phom li os cov hmoob suav coob li coob yog
lawv mob siab pab mas lub teb chaws nplog thiab thaib twb tsi txaws hmoob
suav thiab hmoob mekas tsuj li os.. pheej yuav hais sib hlub sib hlub..
tsi muaj neeg  nqis tes.

Duab cov minyuam nyob DD uas raug Thaib ntes xa rov rau Laos.
http://www.hmongthai.net/webboard/QAview.asp?id=4

HmoobKhejm,
Ua tsaug koj muab daim duab tso rau peb saib. Nws yog ib qho ua rau kua
muag los thiab tu siab hais tias ua cas yus tej me nyuam me me tsis
paub dab tsi los luag yeej tsis care li. Ntsia cov me nyuam mas ntxim
hlub kawg li. Kuv ntseeg hais tias cov me nyuam yuav nco lawv niam lawv
txiv tsis pom qab yuav ua neeg. Thov huab tais ntuj pab peb cov me
nyuam Hmoob no.
Kab lus thaib ua sau nyob ntawd daim duab yog koj sau los yog thaib cov
news reporter sau?
Thov peb cov me Hmoob navkasmoos tsis hais cov nrog Nplog lLab los peb
cov me tseem niaj hnub xav los ua tus coj peb Hmoob thiab peb cov me
SCH niaj hnub tuaj sib cav kasmoos hauv no ho hlub cov me nyuam no es
txhob niaj hnub sib tshum xwb tab sis yuav tau sib pab ...No matter how
and why these poor kids got to Thailand in the first place.

Phooj ywg Hmoob Khejme,
Yog thaum twg koj pom thiab hnov hais tias Hmoob raug teeb meem es koj
mob siab heev thiab los taus kua muag li koj hais no ces yog koj tseem
nyob rau qhov kev hlub Hmoob ib nrab xwb. Txhais hais tias koj tsuas
hlub Hmoob 50/50 xwb, cov txom nyem thiab cov raug teeb meem ces koj
hlub heev li hos cov tsis txom nyem thiab tsis raug teeb meem ces koj
muab tshwj tseg rov tom qab me ntsis. Yog thaum twg koj pom Hmoob raug
tsim txom es koj kua muag tsis los thiab koj hauv siab tsis mob lawm
mas thaum ntawv koj thiaj li yog hlub Hmoob tiag tiag ov. Txhais hais
tias hu ua tus Hmoob no ces koj hlub sib xws, cov txom nyem thiab raug
teeb meem los koj hlub ib yam nkaus li cov tsis txom nyem thiab tsis
raug teeb meem. Thaum koj zoo li no lawm mas koj thiaj li yog hlub
Hmoob dhau theem los kua muag thiab mob siab, hais yooj yim hais tias
tus phem ces koj hlub tham qhov phem hos tus zoo ces koj hlub tam qhov
zoo.
Yog koj tsis ntseeg kuv koj mus tshawb fawb (ua reasearch) nug Hmoob
ma, Hmoob txhua tus yeej teb rau koj hais tias lawv mas hlub hlub thiab
mob mob rau cov Hmoob uas raug kev tsim txom tim Thaib thaib tim Nplog
kawg li no tiag. Tab sis qhov lawv teb rau koj hais tias lawv hlub
thiab mob siab txog cov Hmoob tiv mas yog lawv teb los ntawm lawv lub
qhov ncauj xwb, hauv lawv lub siab mas tsuav tsis yog raug kiag lawv
tus kheej los yog lawv tsev neeg ces lawv yeej tsis quav ntsej. Txhais
hais tias lawv teb ntawm ncauj tag li cas rau koj ces tsuas tag li
ntawv lawm xwb. Thaum koj nug tau li no lawm koj mam li ua tib zoo xav
zoo zoo mas koj thiaj to taub qhov kuv hais koj tias Hmoob feem coob
mas hais tias hlub hlub Hmoob kawg no, tab sis peb hlub 50/50 xwb tsis
tau yog 100%.

Cov yawg,
Yam li peb tham muaj ntsis mus ib nqag nkag ib kis lawm ntag, yog li
peb yuav taus sib pab nroos tua Hmoob tus KABMOB HMOOB DAG HMOOB no kom
tuag mus mas peb thiaj cawm tau Hmoob xwb lau...
TseemYeej.

Aib tseemyeej,
Thaum nce kiag rau saum sam thiaj sis zoo li nej pab tseem tsawg lawm
hov ntau ov.  Peb mloog xovtooj cua Hmoob nyob Fresno sis kawg cov tswv
yeej tsi kam txais sawv daws tej xovtooj hu tuaj li lawm las as.
Faj

Phrabej laiv, yog twb nce txog qeb hlub Hmoob 100% li koj lawm no ces
yuav tau hlub nyuag hluas tsis muaj experience li kuv no thiab liav.
Please share more of your experiences txog kev hlub 100%. I love to
hear more, es kuv thiaj li tau xyuam xim thiab ceevfaj. Txhob chim os,
kuv yeej los xav xav paub tiag tiag li liav. Thov pab qhia ntxiv thiab
os.
Koj hais kom ua research ntxiv no uas kuv qhia koj tias kuv twb nkees
nkees kawm ntawv kawg (ua research) li lawm os. Kuv twb siv 27 xyoo
kawm ntawv thiab ua research yavtas los lawm, tsam no es hajtseem qaug
qaug research li os. Zoo mas, kawm kiag ntawm tus paub tseeb xwb es
thiaj li sai nav. Thov pab qhia thiab os tus phoojywg zoo.

Cov Phoojywg,
Raws li tus muam Summer Vue tau tshaj tawm nyob xov tooj cua hauv
Fresno April 2, 2006 nws tab tom organize ib qho protest hais txog 26
tus me nyuam Hmoob. Qhov protest no yuav ua rau April 13, 2006 no. Mam
update nej ntxiv..