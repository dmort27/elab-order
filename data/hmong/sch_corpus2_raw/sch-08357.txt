Tsoom Phooj Ywg,
Yog nej hnov luag tej hais xwb es tsis tau mus pom cov Hmoob Nplog tim
Zos Dej Dawb no ces kav tsij npaj siab mus xyuas lawv ua ntej Thaib
muab lawv xa rov qab rau tim Nplog. Lub sij hawm kuv ntawv tab tom ncaj
rau lub sij hawm muaj neeg foob hais tias Hmoob Nplog ua luam tshuaj
nees, yog li ntawv nom tswv Thaib xa tub rog coob heev tuaj tshawb HDD
tej vaj tse.
Thaum tub rog Thaib tuaj puav lawv tag lawm, tus siab tawv ces tawm
nthe rau ub rau no kom Hmoob nyias nyob nyias vaj nyias tsev tsis txhob
txav taw tab sis nim ua lub me kua muag iab teev yees tsis pub nrog rau
tej pej xeem pom. Hos tus siab muag ces khiav mus nkaum rau qhov nraim
nraim es mus hlawv xyab hlawv ntawv thiab taws tswm iab nrog paj ntoo
txhos caug pe thov lub ntuj lub teb om pab cawm lawv txoj sia nim ua me
kua muag daw ntws cuag dej nrog. Tsis hais tus siab tawv los siab muag
thaum tub rog Thaib nthe qho tuaj lawm ces txhua tus suab ntsiag tag
twb tsis muaj kuab kav hais lus ntxhi, nyob tib co phlu muas mlob tseg.
Thaum kuv nyuam qhuav kag mus xyuas lawv thawj thawj ob peb hnub ntawv,
lawv yeej tsis paub hais tias kuv yog Hmoob Miskas lawv xav hais tias
kuv yog Hmoob Thaib xwb vim kuv hais lus Hmoob Thaib xwb. Yog li ntawv
lawv thiaj li tsis kam tham dab tsis pub kuv mloog kiag, lawv mas muab
kuv saib qis heev li. Tab sis zoo hmoov kawg uas lawv ntseeg hais tias
kuv yog neeg pej xeem Thaib, yog li ntawv lawv thiaj qhia qhov tseeb
rau kuv hais tias cov Hmoob Miskas mus tim no mus hais dab tsi rau lawv
thiab kom lawv ua li cas rau li cas. Kuv yuav tsis piav lawv cov lus
rau nej mloog vim tus hais li cas los muaj thiab vim lawv tseem nyob
rau txoj kev ntsaus ntuj heev. Tab sis kuv thov qhia rau nej paub hais
tias txhua yam teeb meem uas muaj tsim rau cov HDD ua ntej lawv khiav
los rau Thaib thiab tom qab lawv twb los nyob rau DD lawm yog tsim tawm
los ntawm ib ob pab Hmoob Miskas mus txhuam nrog rau cov kwv tij Hmoob
Thaib qho leej qho tus. Qhov no yog lus tseeb!
Thaum kuv qhia lawv qhov tseeb hais tias kuv yog Hmoob Miskas tau ua
rau lawv ceeb loj heev thiab thiaj ua rau lawv xav thim lawv cov lus
rov qab kawg kiag, tab sis lawv thim tsis tau lawm. Thaum lawv paub
hais tias kuv yog pej xeem Miskas lawm, lawv thiaj li thov txim thiab
muab kuv saib rau lub chaw siab, cuag li kuv nim yog ib tug nom tswv
loj heev. Nej cov uas tau mus saib lawv lawm yuav paub qhov kuv hais no
zoo. Ib yam li Laura Xiong thiab coob tus es yeej cia li tab meeg qhia
lawv hais tias yog Hmoob Miskas thiab yuav mus pab lawv no mas lawv
yeej muab saib hlob kawg kiag, tshuav qhov yaim thiab muab tom noj kiag
xwb.
More later...

Phabej,
Nyeem koj cov dab neeg hais txog peb cov Hmoob DD ces yeej txaus tu
siab kawg. Peb Hmoob ces zoo li nyob qhov twg los yeej yog ua neej puab
luag rooj li Hmoob li tej laus ib txwm hais xwb.
Koj xav li cas koj ho tsis kam qhia lawv hais tias koj yog Hmoob USA
ma? Yog koj ua li no ces lawv ham tsis yuav haj yam ntshai peb cov niag
Hmoob Miskas ntxiv lawm thiab. Kuv ntshai tsam peb mus xyuas lawv ntau
ces lawv haj yam tsis kam hais lus lawm xwb lau. Thank you for sharing !

phabej,, kuv tsi xav tias mus tau tiv lawm pob?.. kuv twb hnov tias tsi pub
cov nkag mus saib thiab tsi pub cov tawm mus li no ne?.. cas koj ho mus
saib tau maj?..
kuv tsi paub xyov lawv txom nyem npaum li cas ne?.. lawv ntxim hlub npaum
li cas ne?.. lawv yuav ua li menyuam yau thov candy noj xwb los ua cas
ne?. lawv zoo li tej tus menyuam dev uas nyiam nyiam yus ces pheej yaim
yaim yus xwb los cas nej?.. lawv ua tus yam ntxwv zoo li cas ne?. ua mos
ab?.
mloog koj cov lus mas tusiab kawg tab sis yog tsi pom ces tsi mob siab
txog li.. zoo li peb hniaj hnub pom cov africa dub hauv TV ces saib saib
tsi paub tag li os.. cov dub no mas thaum pib saib mas yus cav hlub kawg
tab sis saib mus saib los ces cia li normal lawm thiab xwb tsi muaj tej
qhov mob mob siab lawm.

Phabej thiab suav  daws,
Raws li nej tus puav twb tau mus pom kiag ntawm qhov muag lawm kuj
txaus hlub heev, txawm peb cov tsis tau mus pom los nej piav xwb ces
twb zoo li peb pom lawm thiab, tiam sis twb npaum li ntawd los ua li
cas peb cov thawj coj tim US no tsis tias pom tej teeb meem no ces nrog
lawv lo kua muag es cev tes mus rub lawv tawm ntawm txoj kev txom nyem
ho tseem cav niaj hnub mus dag kom los coob zuj zus ntxiv? Qhov ua tsis
tau los tseem cav dag rau lawv tias yuav ua kom tau, qhov tsis muaj los
cas tseem ho dag tias yuav muaj, kuv xav paub tias Hmoob puas yog hlub
hlub Hmoob tiag? Qhov mission lawv mus dag ntawd yog li cas tiag, puas
yog pom dej hlob zoo dov cav es dag kom lawv los ziab tshav coob ntxiv
xwv thiaj li kev tau nyiaj puv hnab tsho xwb?

Hnub no kuv yuav los tham nrog koj pub rau peb ib tsoom kwvtij neejtsa
hmoob thiab phoojywg sawv daws tau hnov. Cov lus kuv tham los yog lus
tseeb nkaus thiab xwb.
Kuv mus nrog lawv nyob tau 2 weeks, thiab provide training rau lawv
tag, ces kuv tsis quaj los kua muag poob, vim kuv paub tias, kuv yuav
pab tsis tau tag nrog sawv daws raws kuv txoj kev xav.
Cov hmob nyob rau DD, muaj coob leej ntau tus, yeej txom nyem, xav tau
kev pab tiag. Thaum lawv pom peb mus txog, lawv lub siab loj thiab cuag
li lawv tus huab tais nqis los lawm. Qhov no muaj tseeb. Tabsi thaum
peb tham meej rau lawv tias, peb yuav mus pab lawv, tabsi, yuav pab
tsis tau txhua tus, vim txoj cai tsis muaj. Yog li, kom sawv daws tuaj,
peb yuav qhia qhov tseeb rau lawv, nyias yuav tsum pab nyias tus kheej.
Qhov peb yuav pab tau lawv ces yog coj lawv cov lus mus thov kom nom
tswv nrog daws teebmeem xwb.
Thaum lawv paub qhov tseeb, tus yuav zas li cas los muaj. Tus yuav tawm
tsam peb li cas los muaj. Thaum zoo li no, yus yog tus mus pab lawv,
ces yus yog tus txhaum rau cov ua lawv paub hais tias yus pab tsis tau
raws lawv siab xav.
Ib tsoom kwvtij, Hmoob DD lub kua muag iab, yog los ntawm leejtwg? It
depends on who they are. Muaj tej tus, lub kua muag iab, vim txoj kev
raug tsim txom, txoj kev raug dag, txoj kev txom nyem, tabsi muaj tej
tus, luag li ntxhi thaum Hmoob lub kua muag iab tawm los.
Yog nej leejtwg xav paub hais tias yog vim li cas cov hmoob thiaj los
coob coob rau DD, kuv muaj pov thawj tibsi. Yog cov neeg tseem ceeb
muab rau kuv nawb.
Hais txog qhov cov hmoob DD hais lus rau sawv daws, qhov tseeb tiag,
nyob ntawm koj mus ncaj pab neeg twg, thiab tus neeg twg hais lus rau
koj. Vim nws muaj ntau pab, ntau pawg. Lawv tsis sib haum xeeb.
Yog li, thaum lawv xav tias koj yog Hmoob Thaib, lawv thiaj treat koj
differently from Hmoob Mekas. Qhov no, qhia tau hais li cas?
Yog koj mus ntsib pab neeg tawm tsam Laura, ces koj yuav hnov cov lus
txawv dua cov tos tos Laura. YOg koj mus ntsib cov tos tos Hmoob 18
Xeem xwb, ces lawv yuav hais txog Laura tsis thooj li cov tos laura.
Yog koj mus ntsib cov neeg pejxeem xwb uas tsis nrog leejtwg play
politic, los yog tsis nrog cov thawj coj paub txog kev sib tham nrog
cov neeg tim ub tim no, ces lawv tsuas hais raws qhov lawv paub xwb.
Vim lawv hnov "luag cov hlob hais li" ces luag hais xwb.Yog koj tham
nrog cov thawj coj uas play politic, ces koj yuav hnov ntau yam txawv
ua rau koj tsis paub qhov tseeb.
Hais txog cov peb koom haum mus hais rau lawv li cas, peb muaj ntaub
muaj ntawv thiab thaij tau lus cia tibsi. Peb muaj lub make off camera
thaij txhua tus neeg peb nrog tham. Peb ntsib co neeg tseem ceeb
pestsawg tus, peb muaj record tibsi. Qhov no yog ib yam record/evidence
peb tsis pub kom leejtwg lam iabliam dag tshum peb koom haum los yog
fabricate tau peb lub mission.
Cov neeg koj hais tias pog rebecca wb mus muab lawv thaij duab ua
movie, kuv nrog lawv tham txhua lub sijhawm. Txawm lawv yuav hais li
cas rau koj, los kuv ntseeg tias lawv yauv tsis lam dag, lam ntxeev
lus, vim wb tsi tau hais ib yam dabtsi ua rau lawv yuav dag. Tabsi, yog
koj qhia tau hais tias lawv hais li cas, kuv yauv pab tau koj clarified
pub rau txhua tus paub. Wb cov Actors thiab actress muaj tsis coob.
Lawv tsuas muaj peb tug nus muag nrog rau 5-6 tus supporting actors
xwb. Dua li, yog cov neeg wb mus xamphaj kom lawv cia li hais raws lawv
lub history. Wb tsis tau rehearse leejtwg kom hais lus.
Kuv ntseeg tias muaj ib co thawj coj nyob DD mas yeej ntshai kawg
nkaus. Tabsi tus neeg yuav nrhiav kev pab lawv tiag, lawv tsis ntseeg.
Thaum lawv raug tsim txom, raug teebmeem, lawv tseem muab liam rau tus
neeg hlub lawv tiag.
Ib yam li peb koom haum hlub lawv txhua tus. Peb tsis muaj siab yuav
muab lawv ib tug twg msu foob rau nom tswv, tabsis lawv nrhiav kev
tshuav los iab liam rau peb. Tamsim no, cov hmoob tid yuav raug xa rov
mus rau nplog teb, lawv tseem iab liam hais tias yog peb koom haum yog
tus xa.]
\
Peb tsis yog tsis hlub Hmoob DD. Peb ntseeg tias cov Hmoob DD yog ib co
Victims los ntawd ntawm ntau yam, including being victims of
themselves. Yog li, lub kua muag thiaj iab ua luaj, tsis muaj neeg yuav
nrog nqos taus. Leejtawg tau haus, ces kawg mob siab, mob ntsws, txog
thaum kawg, ntshe yuav tas txoj sia, vim tau haus lub kua muag iab.
NkaujNyiag

Uas cas thaum twg muaj teebmeem mas nej cov tub ntxhais khiav dej num pheej
hais pab ub pab nos thiab pawg ub pawg nos.  Nej tseem coj lis qub, tsws
lis qub, phem lis qub, hais cov qub lus qub.  Kev xav tias peb hmoob cov
tub txawj ntxhais ntses lis cov uas pheej mus kev dejnum tid yuav tsum be
humble and not stuble.  Siv cov lus tshiab, coj raws qhov tshiab lis nej
lub neej uas Niamtais thiab Yuamtxiv dajhaus lawd qhuab qhias peb nyob tim
USA meb.  Nej puas pom Niamtais, Yuamtxiv, thiab dablaug niamdablaug
dajhaus lawv yuav uas dabtsis mas lawv twb xub mus sib tham uas ntej.
Lawv mus muaj tus ub tus nos mus ntsuas txhuas fab txhuas feem.  Yus cov
credible educators nos mam put together ib qhov proposal raus UN.  Thaum
nos mas luag thiaj nrog yus siab xyuas.  Nej mus tus yaj tus yeeb xwb. Tus
ib mus ces digmuag, tus ob ces tsis muaj cajnpab tas lawm, tus peb ces hos
tsis muaj ceg tas lawm, tus plaub ces hos tsis paub hais lus, tus tsib mus
dag lawv xwb.  Yog mus zoo lis nos xwb mus pis tsawg tus los kuv xav tias
yeej yuav pab tsis taus lawv lid.
Thov zam luv txim raus kuv yog hais sab nej.

Tswvyim,
Yog yuav hais qhov dav dav thiab polite xwb ces yog li koj hais. Tsis
txhob cais. Tabsi yog thaum hais txog txoj cai, koj yuav muab lawv los
koom ua ib pab li nej cov ua tij, cov txawj ntse hais. Yog nej yuav
hais tias, tag nrog 6,500 tus yog Hmoob nplog tag, of course, lawv yeej
yog Hmoob. Hais lo lus zoo zoo, thiab yus rov dag yus tus kheej, ces
hais tias, yus yuav pab tag nrog 6,500 tus. Mus qhov twg, sawv daws
mus, nyob qhov twg, sawv daws nyob. Tabsi the reality ces, koj tus muam
yuav mus nplog teb, koj yuav nyob Thaib teb, koj niam thiab txiv yuav
mus America teb vim nej cov teebmeem zoo tsis sib xwb. Yog nej sawv
daws rov mus nplog teb, los tau, tabsi leejtwg yog tus yuav raug txim,
leejtwg yog tus yuav dim? You make the choice.
Tamsim no, cov Burmese, muaj 9,500 tus tuaj nyob Thaib teb, Only a few
cases thiaj qualified ua neeg tawg rog tuaj rau America teb, dhau li
ntawd, ib co yog lwm pab Burmese ua tau support cov koom haum
Terrorists. Please be realistic es txhob twv, txhob chim hais tias cas
yus cov hmoob yuav phem ua luaj. The laws is the laws.
NkaujNyiag

Ntsuab xwm, txawm yog li koj es, kuv thiaj hais tias, tus ua Delivered
the true message that have been consulted by the UN, RTG and US DOS mas
peb cov hmoob tsis ntseeg, tseem yuav muab tus ntawd tua, thiab ntaus.
Hos cov tourists mus xwb, ho xum ntseeg lawm ne. So what can you say?
NkaujNyiag

Phooj ywg Phiaj,
Yeej muaj tseeb li koj hais tiag los mav qhov lawv tsis pub neeg nkag
mus xyuas HDD. Tab sis vim kuv hais tias kuv yog neeg Thaib no ces luag
kuj cia li tso kuv mus thiab. Yog tsis muaj phooj ywg zoo ces txawm tau
mus los tsuas yog mus lwm ib pliag li nqa tw taws xwb. Tsis tas li
ntawv yog tsis muaj khoom kas cev rau luag saib mas tsis txhob thab
kiag tsam tsis tau tes so ntswg.  Twb yuav txog hnub kuv rov los kuv
mam li qhia Hmoob hais tias kuv yog Hmoob Miskas thiaj li ua rau lawv
ceeb loj heev.
Yog tsis siv tswv yim tob mas yeej tsis paub qhov tseeb kiag li. Yog ua
nraum daim tawv li cov Hmoob coob tus tau mus ua los no xwb ces yeej
tsis paub lub keeb lub puam zoo. Tsis yog kuv tham li no tso ib txhia
hauv no ho mus xyuam ua raws kuv qab ov, lag luam tsuas zoo thawj ntsug
xwb tov, yog leej twg mus xyaum es ho mus nkag qhov taub lawm no los
txhob tu siab. Tib lub sij hawm kuv tseem nyob tiv, muaj ob peb tug
Hmoob Miskas cav los ua thaj khws khws thiaj mag Thaib muab hlob tau ua
rau cov yawg mas hwj txwv tshee tshee tseg xwb. Zoo qhov lawv muaj
nyiaj ces lawv cev twj ywm rau Thaib Daum ces lawv thiaj dim xwb.
Kuv xav qhia ib qho rau nej paub hais tias qhov xiam loj tshaj plaws
mas yog cov Hmoob Miskas uas mus tim no mus es hais tias yog mus ua
hauj lwm pab HDD thiab xav hais tias lawv yog cov tswv tswj lub teb
chaws DD ntawv. Qhov tseeb tiag Nplog Liab muaj xaim lav coob heev nyob
hauv DD ces cov Hmoob Miskas uas tsis paub qab hau zoo li cov nej pom
lawv mus mus los los no lam tau lam mus tham qhuas qab qhuas tsau npaum
ub npaum no rau cov HDD tab sis Nplog Liab cov xaim lav twb ntes tau
tag. Vim Hmoob coob li coob koj yeej tsis paub hais tias tus twg yog
neeg xaim lav li. Vim HDD tsis paub hais tias kuv yog Hmoob Miskas, yog
li kuv thiaj li ntes tau cov xaiv lav Nplog Liab thiab cov Hmoob Miskas
dag huv tib si.
Li no tso..

Phooj ywg Phabej,
Tos tau ib ntus no tsis pom koj tuaj nrog peb sib tham lawm, kuv xav
tias ntshai koj ua li koj hais qhia kuv lawm no....yog yuav txiav tau
internet ces xuas maum nrauj rau yus lub PC ces hauj lwm tiav
no.....Yog koj mus da quav puam sem tim Thaib lawm ned yom.....kuv cov
kwv tij hmoob Yaj nyob hauv DD paub koj zoo kawg nad....ua cas koj yuav
mus hais tias lawv tsis paub tias koj yog neeg hmoob los Meskas los no
maj? kuv ntshai koj muab dab tsis khwb koj taub hau thiab ho tseem coj
tsom iav dub nciab xwb lauj.....hais lus hmoob los tsis teb tseem hais
lus thaib thiab xwb paub.....hais txog lawv cov nyob DD ces kuv kua
muag twb tu los lawm ntev os....pab lawv tu siab....thaum tseem nyob
tim Nplog cov ua tsis yog nyob pem hav zoov kuv yeej hais rau tias kom
txhob khiav los kaj tsij AWS AV ntau-au es lwm hnub faib ib qho rau kuv
xwb no....tsis ntseeg kuv ned....zaum no mas quaj tas zog tuaj.....leej
twg yuav pab tau npaum maj....2-3 hlis xa 1-2 puas xwb los yeej xa tsis
taus li lawm os.....lawv ces pom dej dag zaum no lauj.....koj mus txog
qhov twg xwb? ua cas tsis piav rau peb mloog naj? koj puas hla mus rau
sab Nplog thiab?
Ua tsaug,koj tseem tuaj piav cov hmoob DD rau peb paub thiab.

NkaujNyiag, yog zoo lis nos txog koj siav lov, koj pua tshuav lawv qis.
Ib pab tibneeg yog lawv twb tsis xav kom yus pab, sij yuav mus pab ua
dab tsis. Tau zoo nyob kuj nyob yus tijywm. I'm a hmong but that hmong
don't respect and got a dam on me let them be where they want to be.
Enjoy yourself in a defferance way of life.

Ntsuabxwb,
Tsis txhob muab lawv ntau nqi sib xws. Txog txij peb "SIV MUSCLES" lawm
ces, the brain is functioning quite well.
NkaujNyiag