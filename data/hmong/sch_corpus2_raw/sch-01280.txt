Phoojywg Phwvnyawm, Kwvtijhmoob & sawvdaws,
Kuv lam laus xwb yeej tsis tau paub thiaj li nug nej cov ua tij nawb.
Raws li Hmoob kev hu hauv qhua thaum ib tug noj tsis qab nyob tsis zoo
ne, yus tsuas hu tau txij twg los xwb?
Tus tag simneej yog tus laus (muaj cuab yig) no yuav hu txij twg los?
Tus tag simneej yog tub hluas ntxhais hluas xwb ne, yuav hu txij twg
los xwb?
Tus tag simneej yog menyuam mos xwb ne, hu txij twg los xwb?
Ua tsaug,
HL

Hmong-Lao,
Tej zaum koj yeej paub lawm koj lam sim Kwvtij wb saib wb ho paub ntau
npaum cas xwb? Kuv yeej tsis paub ntau-au vim kuv yeej yog tuaj xyuam
ua teb chaw Meskas no xwb.Kuv kuj ho tsis tau nug kiag ib tug laus
neeg es txoj cai hu hauv qhua no ho muaj zoo li cas nawb.Pom tej laus
hu-u thiab hais-s ces yus cia ua li tej laus hais xwb.Kuv lam piav
saib puas raug li koj nyiam nawb.
Hom no mas muaj 2 yam nawb. Tus muaj cuab yig tsis tau-au muaj
tub,muaj nyab, muaj vauv mas hu tsawg zog,tsis sawv qab nteeg no los
mas. Hos tus yuav sawv qab ntees  hais sim no yuav hu coob zog. Muaj 2
yam hu hauv qhua nawb. Yam 1 mas hu tuaj qaij kaus (tua nyuj) yam 2 hu
tuaj hlub.Yam 1 mas yuav tsum yog kav Xwm hu xwb xyom cuab hu tsis
tau,yog xyom cuab hu tej zaum tus paub kev cai hmoob zoo luag tsis lam
tuaj. Cuab Tsav,txiv dab laug,muam phauj,cua nyab,cua ntxhais xov txiv
dab,xov txiv dab nyeg.Cov hauv qhua hu tuaj hlub xwb ces xyom cuab
yuav tsum hu,tso hmoo rau luag tuaj thiab tsis tuaj los nyob ntawd
luag. Yam 1 mas yog luag tsis tuaj ces yuav tau hu lwm tus yuav tsum
tuaj xwb-b.
Kev hu qhua tuaj hlub mas yuav hu kom yog-g phaj raws li kuv paub
naj.Piv li thaum kuv txiv tuag: Kuv txiv sab: hu cov muam nrog kuv
txiv ib phaj tas nrho cov tij yug kwv yug, Cov muam lawv tej ntxhais
vauv hu los tau thiab,cov ntxhais vauv tas nrho cov tij yug,kwv yug.
kuv niam sab: Hu cov dab laug,dab laug kwv tij,tij yug, kwv yug,dab
laug npaws( peb yawm txiv tus muam cov tub),cov niam tais laus/hluas
(kuv niam cov niam laus,niam hluas) lawv cov ntxhais vauv hu los tau
thiab. Hmoob txoj niag kev cai dev npua cai no ces feem ntau pheej
muaj ntsis yuam cov lawm ntxhai.Lawv ho tsis hu dab laug tej tub no
ko.
Cov hu tsis tau los yog cai hu mas: Cov phauj laug kuv yawg lawv cov
muam,peb pog cov dab laug tsis hu tuaj hlub kuv txiv. Cov lawm ntxhais
vauv xeeb ntxwv piv li kuv tus vauv yus tsis muaj cai hu lawm tsis
txwm phaj,yog nws tuaj los nws tuaj nws xwb.
Tus muaj cuab yig tsis tau-au muaj tub nyab,ntxhais vauv ces yog koj
xav hu li kuv piav los saum no los yeej tau.Tiam sis hmoob koj twb
tsis hais xim ces hmoob yeej tsis hu coob,hu cov txheeb-b xwb.
Txiv tuag ces hu Cuab tsav tuaj qaij kaus,muam phauj tuaj qaij kaus ua
qab tu.
Niam tuag ces hu cuab tsav thiab txiv dab laug. Cov tuaj hlub ces hu
ib yam li kuv hais saud....tiam sis feem ntau lawv tsis hu vim lub
ntees me-e ces lawv tsis hu.
Raws li kuv paub thiab pom los mas yeej muaj rooj puav lawv hu lawm
thiab: Yog tus tub tuag hu cuab tsav, ces lawv hu tej muam,muam kwv
tij,tej tij laug cov ntxhais vauv tuaj hlub. Tus ntxhais tuag ces muaj
cuab tsav nkaus-s xwb sub.
Tus los tsuas muaj cuab tsav thiab xwb.
Kuv lam piav li no cia rau kwv tij ho tuaj piav thiab saib yawg ho
piav li cas.

HL
Kuv tseem tsi tau paub koj kiag es koj yog tus twg tiag mab? Lub
Satursday tas no kuv tuaj koom nej cov Hmoob Lauj pluag mov rau tus
kawm tiav Master thiab nej cov kwv tij hmoob lauj tuaj coob kawg. Kuv
yeej xav tias koj yuav tsum yog ib tus hauv lawm tabsis tseem twv tsi
tau kiag es koj puas tuaj hauv naj?
Koj yuav tsum paub kuv zoo vim kuv twb los ua haujlwm rau hauv nej lub
zos tau li 6 xyoo. Tsi tas li kuv tseem ua vice chair rau nej lub
Hmong Association tau ob tern thiab maj koj yeej paub kuv zoo heev
lawm ntag tabsis kuv tsi paub koj li nej? Lam muab clue seb kuv puas
paub koj maj.

py hmong lao-- tus paub tshaj ces yog phwvnyawm lawm xwb.  tej
phwvnyawm hais ntawd yeej yog tag tib si lawm.  kuv tsuas ntxiv ib
qhov rau.  xyov nyob rau lwm qhov nej puas muaj lawm, tab sis nyob rau
pem peb no mas peb kuj muaj txwm hauv qhua "ntxhais vauv sov qauv"
thiab.  txwm no yog ib txwm hauv qhua txooj thiab.  tsis tag li ntawd
ib qho ntxiv... tej zaum tus muam los yog ntxais vauv ntawd, txawm
tsis yog tsev neeg los yog txheeb ze los yog yeej ib txwm sib paub,
noj sib hlub haus sib ce los lawm no los yeej yuav tau hu thiab, tab
sis tsuas yog hu tuaj hlub xwb.

py hmong lao-- tus paub tshaj ces yog phwvnyawm lawm xwb.  tej
phwvnyawm hais ntawd yeej yog tag tib si lawm.  kuv tsuas ntxiv ib
qhov rau.  xyov nyob rau lwm qhov nej puas muaj lawm, tab sis nyob rau
pem peb no mas peb kuj muaj txwm hauv qhua "ntxhais vauv sov qauv"
thiab.  txwm no yog ib txwm hauv qhua txooj thiab.  tsis tag li ntawd
ib qho ntxiv... tej zaum tus muam los yog ntxais vauv ntawd, txawm
tsis yog tsev neeg los yog txheeb ze los yog yeej ib txwm sib paub,
noj sib hlub haus sib ce los lawm no los yeej yuav tau hu thiab, tab
sis tsuas yog hu tuaj hlub xwb.
Kwvtijhmoob koj thiab tus tub phwv neb mas yog tsis tuav npe mas yeej
tsis tawm tuaj kiag yog luag tuav npe kiag ces teb sai li sai. Nej cov
txawj ntau yam yuav tau tuaj piav rau hauv no rau cov hluas tau kawm
nawb! HL zoo siab uas koj tuaj nug kom lawv cov txawj ho tuaj tham
qhia rau sawv daws tau kawm. Muaj tswv 8 licas yeej meem tuaj nthuav
rau hauv no rau sawv daws kawm. Kwvtijhmoob, koj yog leegtwg tiag
mam...ua cas kuv xav licas los paub xyov koj yog leejtwg tiag vim cov
phoojywg nrog kuv ncaw npas thiab qhia ntawv uake xyoo 1980s ntawd
yeej tsis muaj ib tug paub kev cai Hmoob thiab ua kavxwm rau ub rau no
li koj kiag li. Kuv mus tej tsev txias thaum twg kuv pheej xam seb koj
yog tus twg ua licas koj ho yuav paub kuv zoo thiab nco qab thaum ub
wb ncaws npas tim Steward Park.

On Jun 2, 8:21 am, surithay <***@yahoo.com> wrote:
dr. suav-- kuv mas paub koj zoo heev.  kuv yeej tseem nco thaum i peb
ncaws npas tim stewart park es koj yog tus muaj tsheb thiab ho coj 1
pab me nyuam hmoob ncaws npas thiab ces cov muam nkauj hmoob Lis ces
yog tus kav tag nrho xwb ne haj..haj..haj.. j/k.  hais tsis dag, thaum
ntawd yeej ntshaw kom zoo li koj kawg li ov.
kuv los niam no kuv yeej niaj hnub nrhiav koj tas zog thiab tab sis
yeej tsis ntsib koj kiag li thiab tiag.  2-3 hnub thawm i dr. suav
qhia ntawv st. cloud thiab phwvnyawm tus txiv ntxawm nom khwb lawv 1
tug txiv ntxawm los yog txiv hlob xiam.  lawv muab tha nyob rau tom
hmoob hawj lub tsev txias nyob tom minneapolis.  kuv twb tuaj saib,
kuv twb pom lawv sawv daws tas tus, tab sis tsis pom koj.  koj ho tsis
tuaj los yog koj tsis txheeb lawv cov no mas.  dhau li ntawd 2 hnub i
koj tuaj tham lus hauv peter phia xyooj lub xov tooj cua txog me nyuam
hmong kev kawm ntawv los kuv kuj hnov thiab.  kuv los yeej xav ntsib
koj kawg, tab sis pheej nrhiav tsis tau koj ntsib li lawm thiab tiag.
hnub twg yog koj pom 1 tug neeg ci li lam los tuav nkaus koj tes ces
tus ntawd yog kuv lawm xwb los mas.

PY Phwvnyawm & Kwvtijhmoob,
Ua neb tsaug ntau ntau nawb. Kuv yeej paub tsis zoo thiab tsis ntxaws
thiaj li nug; tsis yog lam suavsim nej cov ua tij nawb. Zaum no paub
ntau zog ntxiv lawm, ua neb tsaug dua ib zaug ntxiv nawb. Tseem tshuav
ntau yam yuav nug nej cov ua tij thiab, tabsis cia rau lwm zaus.
PY Yawbnomdub,
To be honest, kuv yeej tsis paub koj in person, tsuas yog tuaj paub
hauv SCH no xwb. Tejzaum wb yeej sib ntsib tom tej tsev txias lossis
party ntau zaus lawm, tabsis yeej tsis tau sib tham thiab sib nug kom
sib paub zoo li. Yog li ntawd, txawm kuv qhia kuv tus kheej rau koj
kiag los koj yeej tsis paub kuv. Lub party koj hais, kuv twb tsis mus
koom, cov koj xav hais tias ntshe yog kuv, yuav tsis yog li. Yog koj
tau tuaj Muas Yaj lub ntees nyob Appleton thaum lub 4 hlis dhau los
ntawv ces koj yeej tau nrog kuv tuav tes lawm, seb koj puas tau tuaj?
PY Surithay,
Kuv ntseeg hais tias cov phoojywg ua tuaj hauv no, tsis yog kuv ib
leeg xwb uas thiaj paub Hmoob kab lis kev cai tsawg. Kuv xav hais tias
yeej muaj lwm tus uas xav paub txog tej no tib yam nkaus li kuv thiab,
kuv thiaj li los nug nyob rau hauv SCH no. Cov ua tij uas paub, qhia
rau kuv xwb ces sawvdaws khaws tau coj mus siv lawm. Tsis tag li
ntawd, ib hnub nram ntej twg, yog ho muaj cov yau xav paub txog, los
kom lawv tuaj search tau tej tswvyim kev txawj ntse no mus siv.
Phoojyuwg Moobsib, Hmoob213, Born2, Tseemyeej, YingB, YTK thiab lwm
tus,
Yog tshuav qhov twg nej cov ua tij paub lossis pom luag ua dua lawm
los ho coj tuaj piav rau peb sawvdaws tau kawm thiab nawb.
Ua tsaug,
HL

dr. suav-- kuv mas paub koj zoo heev.  kuv yeej tseem nco thaum i peb
ncaws npas tim stewart park es koj yog tus muaj tsheb thiab ho coj 1
pab me nyuam hmoob ncaws npas thiab ces cov muam nkauj hmoob Lis ces
yog tus kav tag nrho xwb ne haj..haj..haj.. j/k.  hais tsis dag, thaum
ntawd yeej ntshaw kom zoo li koj kawg li ov.
kuv los niam no kuv yeej niaj hnub nrhiav koj tas zog thiab tab sis
yeej tsis ntsib koj kiag li thiab tiag.  2-3 hnub thawm i dr. suav
qhia ntawv st. cloud thiab phwvnyawm tus txiv ntxawm nom khwb lawv 1
tug txiv ntxawm los yog txiv hlob xiam.  lawv muab tha nyob rau tom
hmoob hawj lub tsev txias nyob tom minneapolis.  kuv twb tuaj saib,
kuv twb pom lawv sawv daws tas tus, tab sis tsis pom koj.  koj ho tsis
tuaj los yog koj tsis txheeb lawv cov no mas.  dhau li ntawd 2 hnub i
koj tuaj tham lus hauv peter phia xyooj lub xov tooj cua txog me nyuam
hmong kev kawm ntawv los kuv kuj hnov thiab.  kuv los yeej xav ntsib
koj kawg, tab sis pheej nrhiav tsis tau koj ntsib li lawm thiab tiag.
hnub twg yog koj pom 1 tug neeg ci li lam los tuav nkaus koj tes ces
tus ntawd yog kuv lawm xwb los mas.
Kwvtij,
Thaum Dr. Suav St.Cloud txiv ntawm xiam kuv tuaj hnub Friday thaj tsam
3-5PM, KaHoua twb coj kuv mus nrog lawv hau cawv ib pliag thiab. Hais
txog txheeb ze ces tsuav yog Hmoob xwb ces leej twg los puav leej yog
neej yog tsav, hais txog ntawm lub xeem yaj ces tus twg los yeej yog
tib tsev neeg xwb. Kuv yeej tsis cais pab cais pawg li os. Kwvtij, yog
li ces koj paub kuv zoo heev, kuv ntseeg tias kuv yuav tsum paub koj
zoo ib yam li koj paub kuv vim kuv twb tsis tau mus tham lus hauv
xovtooj cua tau ntev lawm tabsis ob hli dhau los lawv caw kom mus tham
me me xwb los koj tseem hnov thiab ces koj kuj nco tau kuv lub suav
zoo heev. Koj yog tus nyob chaw tsaus ntuj, kuv yog tus nyob chaw kaj
ntug ces koj yuav tau yog tus xub qhia koj rau kuv ua ntej kuv thiaj
li paub hais tias koj yog leej twg nawb! Very nice to talk with you
hope to meet you soon.

Kwvtijhmoob,
Koj hais yog lawm,kuv sau poob tus ntxhais vauv zov qauv lawm tiag.
Cov ntees loj yeej muaj tus ntxhais vauv zov qauv no txhua-ua zaus
nawb.
Txiv ntxawm Surithay,
Ab yab.....kuv yeej tsis paub-b tiam sim tsis muaj neeg siv es lawv
lam ntes ua tas zog xwb,yog nej cov ua txiv ho xav paub yam nws los
kuj ho nug tuaj saib puas paub ,yog yam kuv paub lawm mas kuv yeej
qhia kom tag li qhov kuv paub nawb.Thaum ub tej laus mas yuav kom yus
mus mloog xwb ,kom kawm thaum tus ntawd hais thiab ua lub caij ntawd
nkaus-s xwb,yog li nws twb tsis muaj niaj hnub,ntev-v mam muaj ib zaug
ces yus twb tsis nco qab lawm.Kuv li kuv qhia rau leej twg kom nws
muab sau kiag cia thaum yuav siv mam nthuav ntawv los saib,yus yuav
pib qhov twg tuaj,yuav xaus qhov twg.Hmoob tej kev cai no yog koj muab
ua tib zoo saib lawv ua muaj chaw txawb,chaw rau kawg li.Hmoob hu ua
tus txheej,txheem mas tseem ceeb heev,yog ib tug twb paub-b tsis paub
tus txheej txheem ces tus no ua mus tsis kawg ntsis os...ua mus ib
ntsis lwm tus yuav thuam tias yawg no lam ua xwb.Tsis paub thaum pib
txog thaum xaus no.
Kuv xav kom nej cov hlua kawm tej yam me-e li nram qab:
1. Txawv thov thiab ua tsaug tus txiv neeb,niam neeb ( cov tseem coj
dab).
2. Txawj thov mej koob,pib laj,niam txais ntsuab thiab ua tsaug (Cov
coj kev ntseeg,coj dab).
3.Txawj thov cov tub qa,tub nug,ua tsaug thaum ib tug neeg tau tso lub
ntiaj teb tseg.
3 yam kuv piav no xav kom yus yog ib tug txiv tsev lawm yuav tsum
txawj, thaum ti tes ti tawm lawm yus yuav tau thov thiab ua tsaug
ntag.
Muaj dab tsis mam sib tham dua.

HL,
wb ces tsua paub ib yam xwb nawb, tej no mas yuav tsum yog lawv cov ua
tij thiaj li noj ntau diav mov lawv paub ntau duas.  tej niag haujlwm
no ces nyob ntawm yus txawmpab txawmpeem xwb mas.  yog tubntsuag hos
tsi muaj kiag los, yus ua li cas raug li ntawd xwb tiag....cov lawv
piav piav no mas yog cov ua ua neej xwsluag thiab yeej yog ua kom tau
ntsej tau muag ntag no mas lod.
peb hmoob ces tej kab li kev cai no ces yog "Dev Npua Cai" xwb.  yog
tau tus muaj ces yuav noj quajnpwg haus quajnpwg ces tau raws siab xav
ntag. tau tus tsi muaj ces, ib nyuag me nyuam npua ua kab li kev xwb
coj mus povtseg lawm los yeej tsi muaj "Dab" quaj qhov twg tuaj.  tej
niag haujlwm no ces yog "Neej" quaj ntau rau yus xwb, yog tsi ua
os....LOLz!
Dhauli ntawd, zoo li txiv ntxawm Moua Yaj xiam zaum no...kuv twb xav
xav tsi pom koj li ned?  pem koj tseem tshuav nws cov kwv li Chong, Wa
lawv ob peb tug thiab tiag.
Yawgnomdub,
HL ntshe yuav tsi yog hmoob Lauj nad...ua twb zoo tsom iav saib mas
zoo li yog hmoob Lee pob?  zoo li kuv cov me Dablaus nyob rau sab pem
Oshkosh pev lawv heev heev li...zoo li HL no lub siab tsi heev thiab
ntev kawg kiag...kuv mas tseem ntshais tsam yog koj pab me Pajmab pab
txivtub thiab xwb...hahahhaa
Phwvnyawm,
koj 3 nqi lus no mas zoo kawg kiag nawb...tabsi, niam no peb cov  hlua
lawm xwb txhob ua nyuab nyuab thiab nyaum nyaum lawm thiab laud...nej
cov ua tij puas kam mas.  tus txawj ua 3 los lus tsaug xwb los yeej OK
li lawm mad lod... los nej cov ua tij yuav tsi tseev li, yuav kom
txawj ua zaj nkaus vos xwb naj. tej niag lus no, ces lam muab ua zaj
ua ntxeev hais xwb os...yeej tsua yog ib los lus zoosiab thiab ua
tsaug thiab xwb....
niam no, cov txivneeb hmoob tshiab no lawv kawm tau ib cov niam neeb
no coob dhau hwv lawm--tus txawj saib li cas los muaj tag...koj nyob
koj xwb los lawv yeej pom txhua yam ntawm koj hauvpliaj lawm thiab no
ces yuav tau ua ib siab es txhob ua tsaug ntau ntau thiab tiag
laid....koj puas xav li mas?
kuv pom ib tug dablaug tiam neeb mas haib tag tag, ua lus pajpaws
thiab pajlug hais xwb os...
txawm li cas los, koj ua tij kuj pab sau kiag rau hauv no--rau peb cov
kwv yau noj coj mus kawm nawb.  xws lub sijhawm los txog thiaj li tau
siv....
ua tsaug ua ntej rau nej cov ua tij nawb.
Born

zoo li ntej tsi tham ntxiv lawm ces cias kuv rov tuaj ntxiv miv miv
ntxiv rau kom peb cov qhov muag pom kev no pauv thiab paubmeej zog
ntxiv lawm xwb tiag.
1. peb twb yog cov neeg paubtab thiab muaj qhov muag pom kev deb li no
lawm--thov peb txhob coj nkhaus nkhaus cuas li qaij tsi tau noj, tsiaj
tsi tau tua lawm thiab nawb mog.  txawm los  hus tsi txog los, yus twb
yog tus ua qhov muag pom kev lawm, tsi tag yuav nrhiav tej niag Dev
Npua Cai no coj los sib iab liam thiab ua xaiv ua lus lawm.  xyomcuab
twb tau txais txoj kev txomnyem, kev quaj kev nyiav lawm tsi txawj
tag.  yog cov neeg paubcai thiab ntse ntsuav li peb cov no, es peb
tseem yuav mus ua kom luag mas pes nce toj nqis taug thiab 12, 24, 36
tuaj kum thovtim yus tej yam kab mob kev nkeeg li no tiag mas...ntshe
yog tim yus "...." dhau hwv lawm tiag tiag...peb txhob coj thiab ua li
no ntxiv lawm nawb mog.
2. yuav tsum ua lub siab dawb thiab siab zoo...coj yus txoj kev hlub
mus hlub tus txheeb tus ze tiag tiag xwb.  txhob muab yus saib tuaj
saumtoj es hais tej nyuav dev npua cai no, ua hnub mus thawm hmo--hmo
mus thawm hnub lawm.  tej no, cias rau tej laus thiab tej neeg tsi
paubtab yav dhau los lawm ua xwb twb txaus peb mloog thiab paub dhau
hwv lawm.
3. yog peb qhabnab no lawm, yog leej twg tseem muab tej nyuag Dev npua
cai no coj los hais thiab yog ncaj kuv ces kuv luag kiag 3 suab rau
lawm xwb ntag nawb....hahahhaha LOLz!
4. thaum kawg no, peb txhob coj nruj nruj lawm....yeej tsa tsi tau ib
tug sawv rov qab los li lawm nawb mog.  yog peb tsi txawj sibhlub peb
leej twg thiaj li yuav hlub peb lawm.  tsuav yog Dab tsi quaj qhov twg
tuaj lawm ces, thov kom Neej txawj thimxav thiab txhob quaj heev thiab
laud....smiles!
Born2beHmong

PY Born2BHmong,
Koj cov lus yeej puav leej hais yog lus lawm; kuv los yeej agree nrog
koj, hais tias yuav tsum tsis txhob coj nruj nruj. Yog luag ho hu tsis
txog yus los tsis txhob muab suav ua kev ua cai. Tabsis lub ntsiab
ntawm lub topic no yog xav paub hais tias yog yus tsev neeg noj tsis
qab nyob tsis zoo ne, yus tsim nyog hu txij twg los xwb, thiab yus
yuav tsum tau hu cov twg es thiaj li tsis tau thov tau pe luag li qhov
koj hais los ntawd. Nyog li koj, kuv thiab peb coob tus phoojywg hauv
SCH no mas yuav tsis ua nkhaus nkhaus, tabsis lwm leej lwm tus mas peb
kuj tsis paub, xyov luag yuav nkhaus los yuav ncaj ne!
PY Phwvnyawm & sawvdaws,
Yuav ua suav laus nug tw dais me ntsis los ua siab ntev nawb. Ua li
puas yog lub luag hu tus tag sim neej ntawd tej txheeb ze li nram no.
Niam tais & yawmtxiv laus (nws niam - niam & txiv)
Dablaug (niam cov nus)
Phauj (txiv cov muam)
Niam tais (niam cov viv ncaus)
Muam npaws (phauj, niamtais & dablaug cov ntxhais vauv)
Kwvtij npaws (phauj, niam tais & dablaug cov tub nyab)
Ntxhais vauv xeeb ntxwv (tub & nyab cov ntxhais vauv)
Tej laus piv txoj lug hais tias "ib rab teb ib tsa txuj", yog li nej
ho puas tau pom muaj leej twg hu cov hais los saum no ua hauv qhua
thiab? Yog hu no, lawv hu ua hauv qhua tab xwb los ua hauv qhua txooj?
Yog tsis hu kom tuaj ua hauv qhua ne, puas yuav tsum tso lub moo kom
tuaj nrog saib.
Ua tsaug,
HL

Zam txim nawb, tau hais ntau me ntsi rau peb coj mus khawv ua poov
lawm.
lawv cov ua tij mas lawv li tuaj teb lawv li ntiag tug, tabsi cias kuv
teb li kuv pom dhau los thiab tau ua lawm.
cov lawm phajniam phaj txiv lawm mas yeej tsi hus li lawm nawb, yog
tsi txwm phaj tiag tiag os.
--tabsi, kuv ib tug tijlaug kwvtij kom hus nws cov ntxhais cov vauv
tuaj nrog hlub rau kuv niam thiab kuv txiv thaum tag simneej lawm
ntag...qhov no, nws yeej hais tias, tsi tsim nyog hus li lawm.  tabsi,
vim yog peb nyob rau lub teb chaw America no lawm.  peb ua neeg muaj
lawm, ces txawm hus los tej ntxhais vauv xeebntxwv yuav tsum muaj
txawmpab txawmpheem_lawv yuav tsi kav li kev cai chim rau yus.
--qhov tias tsi txwm phaj tsi zoo hus no mas...hmoob ib txwm hais
tias, vim yog ntshaw luag qhov nyiaj tshav ntuj dhau hwv lawm ces tsi
txwmphaj los yus thiaj li yus luag tuaj ua hauvquas no.  tus txawj xav
ces tsi luaj twg, tus tsi txawj xav ces yeej hais ncaj li ntawd
ntag...hais tias, puas yog yus ntshaw luag ob tug me qaib thiab qhov
me nyiaj tshavntuj ntag no mas.  vim li no, tej laus thiaj li kom yog
tsi txumphaj ces kom txhob hus.
--cov ua lam tau lam hus mas, vim yog peb nyob lub teb chaw america no
lawm es ntxim li txhua tus ua neej muaj lawm ces luag tsi tshua tau
txawmpab txawmpheem tuaj nti yus su lawm.  nyob li nplogteb los yog
tej teb chaw txomnyem, koj yuav mus us luag ib me hauvquas no mas siv
nyiaj siv txiaj lawm ntau...li ntawd thiaj li tsi hus nawb.
koj hos coj mus xav seb puas yog thiab cias lawv cov ua tij tuaj tham
ntxiv seb puas yuav yog li hais no thiab.
Born2beHmong

Born & HL, Raws li peb teb chaw Moospham mas yog cov hauv qhua txooj
thiaj li hu xwb, cov hauv qhua tab ces yog xyooj cuab ntiag tug, peb
tsuas rau lub moo xwb luag yuav tuaj hlub tsis tuaj los tsis ua cas
tabsis peb tsuas rau moo rau cov ua txwm phaj xwb. Tabsis tuaj nyob
rau lub teb chaw vajmeej no muaj ntau lub tswv8 lawm Hmoob txia tau
ntau yam heev lawm.