Pab qhia rau nej cov kwvtij Hmoob ua sam sim yuav khiav los rau hauv DD
thiab cov ua twb nyob rawv hauv DD kom lawv mloog zoo paub qhov tseeb
mam ua thiaj tsis raug kev tsim txom.
Muaj cov kwv tij hmoob nyob tebchaws no tau hu xov tooj tuaj rau peb
koom haum hais tias, muaj neeg tshaj tawm xov tooj cua qhia txog qhov
Nom Tswv Thaib thiab UN tuaj xamphaj cov hmoob tim DD. Raws li cov
hmoob hu tuaj, lawv hais tias zaum no yog Nom Tswv Thaib xamphaj cov
hmoob Thaib, Hmoob QHov tsua xwb. Mas raws li lawv hnov, yog lawv yuav
tau rov qab mus nyob rau Wat Thamkrabok, ces America mam mus xamphaj
lawv tuaj mus rau America teb. Lawv tseem hais ntxiv hais tias, cov
hmoob nplog ces, nom tswv Thaib kom Nai Phoo Vaj Pao los tos lawv mus
rau America teb.
Peb cov ua haujlwm rau project no, peb paub hais tias peb cov hmoob pob
ntseg sib sib li. THaum nom tswv hais tawm kiag ntawm luag luv qhov
ncauj, sawv daws tsis khaws coj mus cia, tabsi sawv daws mloog tus neeg
hais tau haum sawv daws siab tshaj lawm.
Cov hmoob nyob tebchaws no hu tuaj, kuv qhia qhov tseeb, lawv tseem
hais tias yog peb zais xwb, twb muaj cov neeg tshaj tawm xov tooj cua
thiab hais rau lawv hais tias, zaum no UN qhib kev lawm.
Peb tsis yuam leejtwg, tabsi qhia qhov tseeb.
Lub 7-13-06, nom tswv Thaib tuaj hais rau cov hmoob tim DD mas muaj ob
pab. Nom tswv Thaib hais rau cov hmoob Thaib, Hmoob qhov tsua hais
tias, cia nom tswv Thaib mam kev npas ham rau lawv. Qhov yuav keb npas
ham, yog yuav xyuas saib tus twg tsis muaj npav Thaib, ces lawv mam
muab npav Thaib rau. Yog tus twg muaj npav Thaib lawm, ces kom rov qab
mus nyob qhov chaw lawv los.
Lub week tom qab, cov thawj tub rog tuaj hais rau lawv hais tias, yog
cov muaj npav Thaib lawm, yuav tau los "Mauj Tua" ces luag yuav xa cov
neeg no rov qab mus nyob lawv tej qub chaws. YOg leej twg tsis los mauj
tua, thaum luag tuaj tshawb tau, tus ntawd yuav poob nws daim npav
Thaib, lawv tej properties los yuav poob mus. Lawv twb tuaj thaij cov
Hmoob Thaib no duab tag tib si lawm.
Txawm luag hais npaum li no los, peb cov hmoob tseem sib dag hais tias,
qhov luag thaij duab no yog yuav tau mus America. Thiaj ua rau cov
Hmoob nyob sab nraud khiav los coob zuj zus.
Qhia rau  nej cov kwv tij hmoob hais tias, qhov luag thaij sawv daws
duab no, twb yog luag yuav coj mus tshawb nrhiav tom Xabpha saib lawv
puas yog Thai Citizens. Luag twb hais meej meej rau sawv daws ua ntej
lawm, ua li lawv puas paub?
Los yog thaum nom tswv tuaj hais rau sawv daws tag, cov thawj coj tim
DD tsis qhia qhov tseeb rau lawv? Yog hais tias nom tswv hais ib yam,
cov thawj coj Hmoob muab tig ua lwm yam hais ces yuav ua rau pejxeem
hmoob yuam kev nawb.
NkaujNyiag

Hais txog cov Hmoob nplog, Nom tswv Thaib tseem yuav tuaj xam phaj lawv
rau lub 8 hli no. Luag xav paub hais tias lawv los qhov twg los. Kom
sawv daws paub haistias luag tsuas tuaj xamphaj cov twb muaj npe tag
lawv xwb. Nom tswv Thaib twb hais meej meej lawm, mas yog leejtwg tsis
mloog, lam khiav los yuav rau teebmeem.
NkaujNyiag

Nkauj nyiag,
Kuv tsis tau hu xov tooj nrog kuv tus txiv ntxawm tim DD tham lawm.
Tab sis lub week tag no kuv hnov kuv tus npawg tham rau kuv hais tias
nws tus dab laug hu tuaj rau nws hais tias tam sim no mas luag hais rau
lawv hais tias muaj 4 lub teb chaws txhais tos lawv lawm.  Cov teb
chaws no yog Canada, Switzerland, France and Germany no.  Ua li koj
puas paub txog qhov no thiab?
-Cha.

Mus qhov twg los yog txhob mus raus Nplog liab xwb ces yeej zoo lawm.  Vim
tamsim nos, Nplog Liab zoo lis lub yias dej kub dej npaus.  Leej twg yog
hmoob ces yuav tsum nkag raus hauv lub yias nos kom tag mas thiaj nrog
Nplog Liab nyob taus kes.  Thaum nos ces tsuas yog pob txhas lawm xwb os
cov phoojywg.

Hey, Nkauj Nyiag,
Koj cov lus tshawj tawm zoo lawm tab sis tshuav qhov uas tais maiv hais
tias neb yuav kom nom tswv thaib tuaj muab cov neeg tseem ceeb hauv dej
dawb coj mus tsoo ntiv tes ntiv taw.  Yuav kom Hmoob txhob los los lawm
mas ntshe yuav tau ntxiv lo lus ntawd rau kom Hmoob ntshai.
Ua Tsaug.

Nyob zoo os Cha,
Raws li kuv paub mas cov Hmoob nyob rau Bangkok uas twb xamphaj tau ua
neeg tawg rog lawm yuav tau signed ntawv mus rau Australia. Vim lawv
poob rau cov neeg "kauj kasn laib" los yog "terrorism" ces nom tswv
America tsis txais lawv tuaj rau tebchaws no.Lwm lub tebchaws, mas kuv
tsis paub, vim kuv tsis yog tus mus nrog cov nom tswv sibtham.
Tabsi kom peb cov kwvtij Hmoob paub hais tias yog peb tsis muaj
claims-Qhaub Moon txaus ces, txawm lub tebchaws twg los yuav tsis txais
Hmoob mus nyob.
Hais txog cov Hmoob DD, nom tswv muab cov Hmoob Thaib cais tawm tag
lawm. Tamsim no nom tswv Thaib tabtom nrhiav ib qho chaw yuav tsem cov
Hmoob nplog no mus nyob for temporay stay, vim nyob rau txoj kev nqaim
dhau heev lawm.
Txawm Hmoob yuav khiav los ntxiv los tsis yog koom haum HIHRW lub luag
haujlwm yuav mus txwv. Nws yog peb lub luag haujlwm tshaj tawm qhov
tseeb rau sawv daws xwb, yog leejtwg tseem los ntxiv, thaum raug kev
txom nyem, nws yog tus tau kev nyuaj siab. Nom tswv Thaib thiab Nom
Tswv America and UN twb tsoo tsoo sawv daws ntiv tes kawg lawm, tabsi
sawv daws tseem tsis paub, tseem xav hais tias yog luag phlws yus ntiv
tes xwb.
Ua neeg nyob, yog yus paub qhov tseeb, tseem tabmeeg ua, ces kev txhaum
yog los ntawm yus tus kheej. Txawm yog li ntawd, sawv daws hais tias
tag nro cov hmoob tim DD yog neeg tawg rog. Peb koom haum mob siab,
chim siab hais tias ua cas nom tswv nplog yuav tsis hlub, es nom tswv
thaib los tseem yuav muab yuam xa rov qab. Thaum peb paub qhov tseeb,
ua cas kev txhaum tsis yog tim nom tswv xwb, tabsi yog tim yus cov neeg
tsim kev kub ntxhov thiab. Qhov no thiaj ua rau peb koom haum qhaug zog
los hais lawv txoj cai.
NkaujNyiag