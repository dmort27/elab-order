What is your favorite Hmong catch phrases. Mind sharing with us.
Here is an example.
Ntshe yuag noj tsis tag (Ntshe yuav nqos nplaig) - Yog hais saib tsis
tau los yog thuam lwm tus

Here a favorite one.
Hmoob tsis hlub Hmoob Leej twg tseem yuav hlub Hmoob - yog hais koj
hmoob sib hlub (original - tej zaum yog los ntawm DYD txoj yas suab -
Sib Pab Ciaj Vaj)

(Tsis txhob las Taug kev khaws taws qhuav) or Taug kev khaws taws
qhuav - yog hais txog txoj kev khaws nyob noj yam tsis tau khwv.
(Following other lead)

Here are mine:
1. Npaj qoob npaj loo los rau kev tshaib. Npaj tub npaj ki los rau kev
laus;
2. Poj ua cia yawm ua tseg; hab
3. Tsev ti los siab tsis ti...
Thov sawv daws ho pab ntxiv rau peb tau kawm laug caij laug nyoog...
Ua tsaug!

1. Tsev ti neeg tsis ti
2. Nej qaib pw peb cooj, peb os pw nej nkuaj
3. Nrog niam txiv xyuam lub lis
4. Niam txiv cem los sawm, luas los sawm
5. Ib leeg muaj ib daig zeb lag nplua
6. Noj tsis taus yuav tuag, hais tsis taus yuav swb
7. Suav tshuaj Suav rhaub, Hmoob tshuaj Hmoob rhaub
8. Kom hmab tsis dawm tes, hlua tsis dawm taw.
--Lajntxiag

1. Nplooj Tsis zeeg zoov tsis kaj, ntiaj teb neeg tsis tuag ntiaj teb
yuav ntim tsis tag
2. Ib lub roob yeej los muaj ib tug ntoo siab, Ib lub hav yeej los
muaj ib tug dej hlob.

1. Noj nceb yuav taug cav, yuav poj yuav sev yuav taug neej tau tsav
(xaiv txwj nkawm)
2. Nyob deb taw tes, nyob ze taw ncauj (xyav lub moo phem)
3. Ntaj hneev kub txeeg tua ntsia nrawv niam txiv lub mus taw rooj
(mus yuav nyab)
4. Coj zoo ces tau ntuj ntoo, coj phem ces tau dab ntxwg nyoog (coj
zoo ces siav ntev, coj phem ces raug cuab raug khi thiab yuav rau tua)
5. Ntaj hnab hneev hlua, ntoj dab koom qhua (tsev neeg uas yog tug dab
tug qhua)
6. Xyoob ib txoog ntoo ib tsob (tsev neeg koom poj koom yawm)
7. Txua zam zam tshiab, txuag siav siav ntev (txuag thiaj kav ntev)
8. Rauj cuag thaiv, thaiv cuag zeb ntsuab (cog lus tim ntsej tim muag)
9 Dub twg ntxhua twb, ntuag twb ntxiv twg (txhaum khov twb los yuav
lees kho)

Ntov ntoo yuav tau saib ceg qhuav (Kev hais lus)

Npuajteg tuab saab nwg yeej tsi nrov (you can't call it an affair if both
parties don't consent willingly)
Saib hluasnkauj ces saib ntawm hauvplaj, saib nyaab ces saib ntawm leej nam,
yuav kuam paub tseeb tag ces saib moog kuam txug kag ntawm namtais (the
forehead usually can give you an indication of what shape and size of the
mound she has)
Tseeb ces zejzog tseeb, cuav ces zejzog cuav (peer pressure of society
acceptance)
Moob Lajleeb

Ib txhais teb puaj tsis nrov, ib txhais taw sawv tsis ntseg. (Don't be
selfishness)
Ncej puab qaib yeej nyom tsis yeej ncej puab npua, Cwj plhaub mag yeej
txheem tsis tau ib phab tsua. (Majority Rule)
Tuaj ces tsis maj, maj ces tsis tuaj (Committment)
Ib plag kom nto ntuj, ib ploog kom nto ntsis. (Committment)
Cwj qhaub nyob deb los cwj ciag nyob ze (Family Value)
Muab plaub qaib coj mus kom ciaj plaub npuas, Muab plaub npuas coj mus
koj ciaj plaub nyug (Fruitfulness)

---------------------------------------------------------------------------------------------------------------------------------------------------
Hmoob tsis hlub hmoob es meskas yuav ua cas hlub hmoob, Hmoob tsis
hlub hmoob es nplog yuav ua cas hlub hmoob, kuv tsis hlub kuv es leej
twg yuav hlub kuv, koj tsis hlub koj es ntuj yuav ua cas hlub koj,
hmoob tsis hlub hmoob es ntuj yuav ua cas hlub hmoob nas!. Txiv neej
tsis hlub poj niam es poj niam yuav ua cas hlub txiv neej nas!

Cuaj lub hnub qub ci tsis cuag ib lub hli, cuaj leeg tub muaj txuj
tsis cuag ib leeg txi (tus laus yeej paub ntau dua)
Niam txais tog txiv txais nta, tshav ntuj puag nram qab ha (nkauj/
nraug fa sib yuav yeej hlub tsis ti txha)
Niam nkauj txhav qaib, txiv nraug txhav noog (niam txiv ib txhis raug)

Noj txiv tsis noj plhaub, ua neej txog nta mam paub.

Kwv Lom,
Kuv saib koj daim duab mas zoo li koj kuj yog phaum hluas puag tom qab
no.... los yog koj muab cov duab hluas-s los rau hauv no xwb maj?
Zoo li koj kuj paub lus hmoob tob kawg thiab laid.
Cia kuv hais 2-3 los rau peb sawv daws kawm:
Ntov ntoo yuav tsum saib ceg qhuav: Nws txhais li no thaum koj tham
txog ib tug neeg: Ua piv  txwv li quav yeeb,tub nkeeg,poj
nrauj....etc.Koj yuav tsum saib ib ncig saib puas muaj hom neeg ntawd
nyob ze koj, koj mam tham, mam cem hom neeg ntawd.
Dej yuav tws tog twg....... zoo yuav ntsuab thaj twg? tsis paub lub
neej tom ntej leej twg yuav ua neej muaj.
Tsev qeeb tsis zoo sim taws,tsev vuas tsis zoo sim zeb. (yog nkaw lus)
Sib ua ib teg nqa,nyhav ua ib zaug ris (nkaw lus).
Koj tsis nce toj siab koj tsis pom ntiaj nrag,koj tsis ua plaub koj
tsis pom nyiaj txiag. Hais paj lug) yus cem tus yus nrog ua plaub.
Thaum pw ua kev mas poj niam tuaj sab hauv,thaum ua plaub ntug poj
niam  tuaj sab saud.....(ua plaub poj niam).
Thaum pom luag toj kub nyhiab mas zoo saib kawg,txog yus toj kub
nyhiab mas tsaus ntuj nti.( kev plaub ntug,kev txom nyem....etc)
Zoo yus hais tsiv luag mloog (lus khib xeeb).

Pom luag poj zoo nkauj txhob ntshaw
Pom luag txiv zoo nraug txhob thab
Daim ia tawg lawm yeej tsis zoo li qub
Khob dej ntxhuav lawm ce tsis tau rov qab
Muaj puag qab mej yeem noj

Txog tijlaug phwvnyawm,
Daim duab koj hais, kuv yees nyob nram LA xyoom 2007 (xyoo kuv mus
xyuas cov kwvtij thiab nrog lawm noj peb caug nyob rau Fresno). Yeej
yog li koj tus ua tij hais los mas, kuv tseem yog ib tug hluas thiab
xwb. Kuv los tseem nyuam qhuav xyaum kawm khaws tseg xwb tau siv xwb,
tsis tau paub tab thiab es dab tsis los yuav yog nej cov luaj tij ho
xyaum ua siab ntev cob qhiav xwb. Tej thaum kuv muaj caij no ces ho
tuaj hauv no tuaj nrog nej cov ua tij sib tham xwb.
Hmoob tej laug hais tseg tias:
Nkauj txawg tshuav ib raus, Nraug txawj tshuav ib xub.
LOMTED

Txog ib tsoom phooj ywg,
Yog nej tuaj txog ntawm no, muaj tswv yim dab tsis thiab yog xav tau
li cas los yij meem hais rau peb sawv daws tau kawm thiab.
Hmoob laus tau hais tseg tias:
Yog maj ces yeej tsis tuaj, tuaj lawm ces yeej tsis maj thiaj tuaj.
Yog li hnub no, nej sawv daws twb tuaj txog hauv no lawm. Ho rub lub
siab ntev lov ted tswv yim los peb paub.

Ntov ntoo yuav tsum saib cag qhuav!

Ib rab riam, ob sab ntse (Taug xaiv kom luag sib chim/ntxub)
rov taw tuaj ntuj (traitor)
Tsoo dua khob lov dua xaws, khi cuaj lub pob yim lub khaws (Muaj kev
chawj kev chim yav dhau los)
Noj nqaij daig dab hauv cawv daig nru (muaj kev chawjchim)
hauv cawv khawm pib hais lus khawm yim (cog lus)

Noj tsis tau yuav tuag, hais tsis tau yuav swb
Hla dej yuav tau hle khau, hla teb hla chaw yuav tau hle hau
Nyob luag ntuj ces yuav tau yoog luag txuj
Nyob luag chaw ces yuav tau yoog luag ci
Peb tsev neeg Hmoob ces yeej los yog xyoob ib tsob ntoo ib txoog.
Peb tsev neeg Hmoob qos rooj ces peb yog ib yig, qhib roov ces peb yog
ib zog
Tsis txhob xyaum txog kev los mus cais pab cais pawg. Es ho xyaum txog
kev los mus sib pab nyob los mus muaj chaws.