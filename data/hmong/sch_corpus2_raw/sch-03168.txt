Nyob zoo ib tsoom laj xeeb SCHlers,
Thov nej cov ntsuag hlob ntsuag laus pab qhia thiab seb peb Hmoob cov
npe xyoob muaj ntau npaum cas? Kuv tsuas paub li no xwb: kaus xyoob,
ntsuag xyoob, xyoob qeeg, xyoob puj tsum, xyoob maib phaij (xyov lus
Hmoob yuav hais li cas thiab nawb)...
Tos ntsoov nej li kev qhia...
Ua tsaug!

Koj xav paub txog xyoob, yog koj xav coj mus qhia koj cov menyuam lov?
cov koj teev los kuj yog thiab tab si mas yuav kom hai tias peb hmoob
paub muaj pis tsawg yam xyoob mas nws mus lis nos:
Xyoob qeeg - cov nos mas zoo noj ntsuag heev thiab coj los xov lajkab,
ua pas nuvntseg kuj zoo thiab ua qeej kuj tau thiab, ua raj tshuab
Xyoob plhaws - cov nos mas feem ntau yog mus txiav los pub nyuj xwb
Xyoob ntxheb - cov nos mas cov ntsuag mas qab heev yog koj coj los
haus noj nrog nqaij qaib.
Xyoob movraj - cov nos feem ntaus ces yog coj los ua mov noj xwb, coj
los ua lajkab xov vaj kuj tau thiab.
Xyoob txhaig - cov nos yog coj los ua ntaig xov vaj tsev nyob
Xyoob rawm - cov nos kuj noj ntsuag ntau thiab xwb, kuj coj los ua
ntiv qeej thiab xov vaj kuj tau.
Xyoob dag - cov nos kuj yog ib hom xyoo ua peb siv coj los ua ntau
yam, nws loj thiab siab heev
Xyoob pujtswm (xyoob tuamtswm) - cov nos mas yog hom xyoob ua loj
heev, tej zaum peb kuj coj los ua ruab xov tsev, ua vua vov tsev thiab
cov ntsuag los kuj qab kawg kiag.
Xyoob cosdev - cov nos peb siv feem ntau yog coj los ua ncau pav ub
nos mas zoo heev thiab ruaj heev.
Leej twg hos paub ntau dua thov  hais ntxiv mus etc....