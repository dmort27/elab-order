Kuv yug los ua ib tug neeg hmoob rau hauv tsev neeg txom nyem tsis
muaj koob npe. Kuv txiv yog neeg haus yeeb hos kuv niam yog neeg siab
dawb siab ntev. Kuv niam ua teb yam nquag plias kom tau qoob loo los
yug peb tsev neeg txoj sia. Kuv yeej ib txwm tsis tsis paub zoo txog
GVP zoo. Ua cas hnub no kuv lam ua npau suav pom nws los nrog kuv nyob
zaum hauv av sib tham txog peb hmoob txoj kev poob teb chaws, txoj kev
tu siab, txoj kev sib hlub ntawd peb lub neej hmoob rau yam tom ntej.
Nws tau hais lus zoo rau kuv ntau kawg. Kuv yeej tseem nco nws tej lus
uas hais rau kuv hauv kev npau suav no. Ua cas ib pliag xwb txawm siv
pom ib tug tub txawg ntse heev. Nws zoo nraug loj siab ce yiag txiag
caj siab ntshuas muaj hwjchim hais lus hmoob muab kuab zoo nkig nkuav,
nws ntuas hmoob txoj kev phem kom ploj mus thiab nws ho los sam lus
zoo hais rau peb hmoob kom hmoob tau paub tau kawm ua lus nyiaj lus
kub.
Tab sis tu siab kawg zoo li cov niag hmoob uas
nrog kuv nyob ib puag ncig ntawd, zoo li lawv yeej tsis quav ntshej
txog li. Tsuas yog kuv thiaj txaus siab thiab nyiam tej lus ntawd heev
tshaj li. Nws ke hais lus nws ke rhais ruam mus lawm. Kuv mas tab meeb
caum nws thiab mloog nws lub suab qhov direction saib nrov sab twg
tuaj. Nws ploj ntshuj ntshis rau qhov txhia chaws tabsis, thaum kawg
kuv kuj caum tau nws kiag lawm. Nws muaj lus ntau uas kuv tseem nco
cia tab sis lum hnub tso kuv mam li tham qhia nej mog.

Ntuj,
Tab sis tu siab kawg zoo li cov niag hmoob uas nrog kuv nyob
ib puag ncig ntawd, zoo li lawv yeej tsis quav ntshej txog li.
Tsuas yog kuv thiaj txaus siab thiab nyiam tej lus ntawd heev
tshaj li. Nws ke hais lus nws ke rhais ruam mus lawm.
Cov lus zoo Hmoob yeej tsis nyiam mloog. Yog yam twg yuav thuam kom
luag tuag kiag mas nws cuab pob ntseg mloog zoo kawg ov.
Txhob poob siab, yeej meem tham tuaj, peb coob npaum no diam, ib tug
tsis mloog los yeej yuav tsum muaj ib tug mloog xwb nawb.
TseemYeej.