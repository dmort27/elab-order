Cov Npojyaig,
Kuv pheej xav tsis thoob los txog tav no li, vim hnub i, kuv hais tau
ib cov lus rau ib tug niamtais mas, xyov yog kuv hais yuam kev los yog
hais yog li lawm laud. Yog li, thiaj thov nej pab sab laj seb yam kuv
hais hnub ntawd txhaum los tsis txhaum.
Hnub tim July-17-2010 dhau los no, tom chaw lagluam, lawv page kom kuv
los ntsib costumer service. Thaum kuv los txog, pom ib tug niamtais
Hmoob ua zam sees li yuav mus tom church, pleev khaubpiab tibntxiag.
Nws ua qhov muag cusciav, luagntxhi ces txawm hais rau kuv tias:
-"Me tub, kuv yuav tuaj qhia nyab neb paub tias; iv-hiv-v… kuv tus
phoojywg nyob tebchaws Nplog yuav tuaj yuav kuv no laiv..iv-hiv-v...
Es kuv yuav tuaj thov koj pab kuv nawb. Tuaj no ces txawm yog yuav
tuaj vam neb pab qiv nyiaj mus tos nws tuaj no ntag ov. Qhov tsis kam
mas txhob hais kiag nawb. Tav nov mam tuaj laiv.”
-Kuv teb: "Niamtais, es koj tus phoojywg ntawd, yuavtuaj thaum twg
naj?"
-Nws teb: "Hiv-v-v...w..hiv-v—yuav tau pib davhlau thaum twg ces tuaj
thaum ntawd no tiag." Nws ua qhov muag cus cia thiab yoj cev yiag rau
ub rau no. Cav tsaj hnyawv hnyo li yuav fuablasvoos thiab.
-Kuv nug ntxiv: "Koj hais tias nws yuav tuaj yuav koj no es, neb twb
sib tham ntev npaum twg lawm nas lov, neb twb ua ntaubntawv tiav lawm
los tsis tau?".
-Nws teb: "Nws hais tias nws twb mus hais luag kam lawm, tsis nyuab li
no. Hos ntawm wb ces, wb nyuam qhua sib paub tsis ntev no xwb, twb yog
ib niag nyab (nkaujfa), peb ua muj zoo-oo, nws muab kuv tus foos rau
ntag ne."
-Kuv nug tsij: "Neb sib paub thaum twg kiag maj?"
-Nws xav zoj ib pliag ces teb: " Ws…as...yamli yog hnub tim 16 lub
hlis dhau los no xwb tiag.." Kuv tsa muag mus saib daim calender ib
plia.
-kuv txawm hais tias: “Niam tais, nyuam qhuav tau ib hlis txwm nkaus
xwb sav? Ua cas neb tseem cauj tshaj tej hluas lawm thiab naj? Haha..”
-Nws ntshaus zog thiab teb tias: “Mas kuv tus txiv…aw…kuv tus phooj
ywg ntawd hais tias; nws twb mus saib haujsam tag lawm, luag hais tias
wb yeej tuav ntawv pem Nyujvagteem los ua niam txiv hauv ntiajteb no,
tabsis, vim nws pheej los tauvpem rau ub rau no, ces kuv thiaj xub yug
thiab xub yuav txiv lawm xwb. Hos, nws li ces, nws los tom qab, nws
thiaj plam kuv lawm. Tsam no, sib nrhiav tau lawm mas nws yuav tuaj
yuav kom tau kuv xwb thiaj tag no hov…iv hiv-v-v.. ” Nws luag ib nyuag
suab thiab tsa nws txhais tes los pos qhov ncauj.
Muaj ib tug ntxhais employee Hmoob, tseem hluas, uatxuj ua haujlwm
ncig mus ncig los ze-e ntawd, ibsij tig ntsia tus niam tais ntawd ib
lwm li wondering tias zaj dag neeg no ntxim excited heev.
-Niamtais hais ntxiv tias: “Me tub awd…nws mus saib haujsam tag los,
nws muaj siab tsis muaj siab mas nws twb muab nws pab nyuj muag tag
los ua ntaubntawv tuaj yuav kom tau kuv ua nws tus pojniam xwb no
tiag”.
Peb sawvdaws ntsiag zoj ib pliag… Kuv xav twjywm tias, vim li cas, zaj
dabneeg Nyujvagteem no kuv  pheej ibsij hnov ib lwm li ne? Leejtwg mus
Nplogteb los mas pheej tuaj piav hais tias nws tus hlub nyob tim ub
mas pheej paub txog nkawd “tuavntawv saum Nyujvagteem” los xwb.
Niamtais rov cuab zoj ua lub me suab qabzib tsawv ntxiv:-“Niaj hnub
no, nws twb pib hu kuv ua--me koj niam--no lawm xwb ne..nws tham tias;
yog kuv tseem tsis tos kom tau nws zaum no thiab mas, kawg nws tuag
tso peb zag niam tub tseg. Txog txij yuav rov los sib nrhiav tau dua
mas xyov yuav tshuav tsawg tiam ntxiv laud… Es yog kuv nyob no ces ho
hlub-b nws 2 tug menyuam ntsuag thiab no.” Niam tais cuab thaj ntsoos
tsaw cuagli 2 tug menyuam ntawd yog nws 2 tug. Nws cav cuab suab ncia
tsawv li tus neeg tas kev ciasiab lawm ntag.
Sawvdaws rov ntsiag tag dua lawm….
Kuv nug ntxiv kom tua lub suab ntsiagtxiaj ntawd ploj mus:-“Es…yog li
no, nws muag nws cov nyuj tau pestsawg, thiab daim pib nyoobhoom yuav
raug pestsawg?”
Tus niamtais ntawd ntsia kuv yam qhovmuag cu ciav thiab teb ntua yam
muaj vam kawg kiag:-“Me tub, ntawm cov nyuj ces nws muag tau yim lab
kij(8 millions kips/ appr.$950.00), hos pib davhlau ces yog $1,500.00
os. Es koj puas yuav kam qiv rau kuv los tsis kam naj? Txog tavnov,
kuv mam tuaj taij koj ib zaug xwb laiv.”
Kuv ua xyemxyav ib pliag mam teb nws li tseem tshuav yam puav khuam
siab:-“Tshuav ib los, kuv xav nug tias; koj tham tias koj xub los yug
no, koj muaj tsawg xyoo lawm, es nws los tomqab no nws ho muaj tsawg
xyoo xwb? ”
-Nws teb ntua tias: “Kuv mas kuv yeej hais rau nws tias kuv laus-s
lawm, kuv twb muaj 75 xyoos lawm nawb. Kuv yeej muaj kuv tej tse
tubnyab ntxhaisvauv lawm ov. Hos nws mas, nws pojniam nyuam qhuav tuag
tseg lawv 3 txivtub ua ntsuag tsaib no, nws nyuam qhuav muaj 40tawm
xyoo xwb no laiv…Hiv-v-v…”
-Kuv nug ntxiv: “Ua li no, koj cov tub nyab ntxhais vauv ne, koj puas
tau sab laj rau lawv thiab, lawv ho hais li cas rau koj?”
-Nws teb: “Ntawm cov tubnyab ces kuv tsis tau tham li nawb. Kuv tsuas
ntxhi me-e rau kuv tus ntxhais ntxawm xwb. Nws teb tias nws los tsis
muaj nyiaj thiab no tiag. Li no es kuv thiaj tuaj ntsib koj nov. Koj
kuj ua tiag pab kuv laus paub yod.”
-Kuv txheem tsaim xav, muab cov puzzle no los sib dhos, ncig tujtws
rau ub rau no, ib pliag, mam teb: “Niam tais, kuv twb hnov ntau leej
ntau tus tuaj piav koj zaj dabneeg no rau kuv mloog lawm laiv…Txhua
tus uas tuaj piav ces yeej kawg poob nyiaj xwb tiag. Ua cas lawv cov
tid yuav txawj khwv nyiaj ua luaj laud. Tsis yog kuv yuav tsis kam qiv
nyiaj rau koj. Kuv saib mas, plaub qaib ntshe yuav tsis ciaj ncaig
laiv, koj yuav tau ua ib siab tso nws tseg nawb.”
Niamtais rov ntshaus ntsho dua lawm thiab. Kuv cuab thaj li yuav
xauslus thiab xam kev khiav. Nws maj nrawmnroos txuas zoj ntxiv.
-Niamtais: “Me tub, nws npav hnub no, kom kuv xa nyiaj kom txog nws no
laiv. Yog cuajkaum tsis tau los kom nrhiav kom tau li $250.00 xav mus
rau nws mus cooj pib davhlau tso, txawmpeem thaum twg mam li xa kom
txaus daim pib los tau no.Twb yog vim kuv yog nws tus pojniam tuaj
nyob tim no lawm es nws thiaj muab tej nyuj ntawd muag kom tau nyiaj
tuaj raws kom cuag kuv thiaj tau ua niamtxiv tiam no xwb ntag.”
-Kuv teb: “Niamtais, txojkev yuav sibtos kom tau tuaj ua niam txiv mas
tsis yoojyim li koj tham no. Luag nomtswv yuav tsum saib xyuas tias
tus tim no puas muaj neej khovkho yug pos taus tus tim ub. Hos, tus
tim ub los yuav tsum muaj povthawj ntaubntaw kev nkauj-nraug
(relationship)los lawm ntev kom tsim nyog thiab hnubnyoog puas sib
phim, tubki coob los tsawg. Neb nyuamqhuav sib tham tau ib nyuag hli
no xwb, ntawv povthawj dabtsi tsis muaj, koj tsis tau pom nws, nws los
tsis tau pom koj. Tos nco, nws txawm siv muag nyuj muag twm mus ua tau
ntaub ntawv tag lawm. Tej lus no, yog nws lam hais kom muaj chaw khuam
tias vim koj es nws thiaj poob nyiaj poob txiaj lawm mas koj yuav tsum
tau them rov qab.”
-Niamtais: “Es…koj puas yuav kam pab kuv los tsis kam pab maj? Yog koj
tsis pab no, kuv yuav mus hais li cas rau nws thiab kuv ho yuav mus
vam khom leej twg? ”
-Kuv teb: “Niamtais, qhov yoojyim tshaj ces muab koj lub phone hloov
number los yog muab pov tseg xwb las mas.”
Ntxab ntxawm muaj neeg tuaj yuav nrog kuv txuas lus thiab ces, kuv
ciali uatxoj saib-b moos thiab cuab thaj ntuas nws tias laus tsis laus
los twb nto 75 xyoo lawm ces ua ib siab nyob zov tej xeebleej
xeebntxwv lawm xwb ntshe yuav zoo dua no. Nws ua tsis tau tes ces
ciali tshawb hnyo lawm, thiab, cav ua txoj ua-ua kuv tsaug lawm,
tabsis, kuv xavtias tej zaum nws yuav tu me ntsis siab rau kuv lawm.
Nej pab tswv yim pub kuv thiab seb, yog nws rov tuaj no, kuv yuav
nkaum twjywm, los, yuav rho hlo nyiaj pab nws kom nws txhob tag
kevciasiab thiab?
TseemYeej.

Tseemyeej,
Luag hais tias: ib txhab nyiaj yuav tsis tau ib lo lus zoo.  Tiam neej
no, tus niam tais koj hais no yeej tseem xav hnov lus zoo kawg nkaus.
Koj yuav tau ua twb zoo pab nws nawb.
Yeej paub tias nyiaj li $250 ntawd xwb mas koj yeej tsis txhawj kiag
li tabsis koj yuav tau pab nws tswv yim kom tos tau nws me "koj txiv"
tuaj vim yog lub ntuj twb pom zoo lawm.
Hais rau nws tias kom nws me koj txiv xa qhov $950 (nqi nyuj) ntawd
tuaj es koj mam li ua tus muab ntxiv rau kom yuav tau daim pib nyoob
hoom no nawb vim tias nqi nyoob hoom tim no pheej yig tshaj nqi nyoob
hoom tim Nplog teb.  Hais li no xwb los mas: yog tau $950 lawm, koj
tsis pab tus niam tais ntawm los kuv mam pab kiag... tabsis yuav tsum
yog tus tiv "money gram" tuaj txog ntawm kuv tes lawm tso.
Peb yuav tau pab peb cov neeg tim no koj tau raws li lawv siab ntshaw
thiab nawb.

Tseemyeej, koj case no mas tsi khws kiag nawb. Kuv pojniam muaj ib tus
phooj ywg mas nws tus txiv tuag lawm cais nws txawm mus nplog teb
thiab mus tiv tauj tau ib tus yawg pem phoos xab vaam. Cais tus tim
txawm lav loos yuav tus pog ntawm thiab kom tos tuaj teb chaws no.
Niag pog los txog cais tus tim kom xa nyiaj mus rau nws ntiav neeg ua
ntaub ntawv. Xa tas mus ho kom xa mus ntiav thuj america. Ua mus ua
los nws poob txog $8,000.00 nyiaj cais tus tim ho hais tias tuaj txog
kiag vees cam lawm tabsis tsi muaj nyiaj siv li kom xa nyiaj mus rau
siv. Ua ua thaum kawg nws poob tas nrho yog $10,000.00 cais txhua yam
nriag to. Niag pog mas nug nug cais tus tim nplog nws muaj poj niam
menyuam tibsi thiab yeej tsi ua ntaub ntawv tuaj yuav niag pog li yog
dag nyiaj xwb. Txhua yam yog dag kom tau nyiaj xwb cais nim no cais
niag pog nyob tib paub cia xwb.
Koj yuav tau hais meej meej rau tus pog ntawm tias yuav pab tsi tau,
tej zaum yuav yog dag xwb no nawb.

Unko Tseemyeej,
peb cov tsi tau mus nplogteb mas kuj tsi luaj twg, tabsi nej cov ua
musmus nplogteb lawm ned.
hnov neeg tham tias, lawv raw koj thov nyiaj se ua heev npaum li tus
niam pog tuaj txais koj nyiaj thiab no ned puas muaj tiag.
lawv hais tias, mus txog kiag Phosavahn lawm ces koj mus ncig tajlaj
ces yeej muaj cov los thov nyiaj ntag no laid...52k los muaj...yog li
piav me me cov no thiab seb puas haib npaum li koj tus niamtais no.
kuv yog koj mas, kuv tsi hais li rau nws laud...kuv hais tias, me niam
tais, yus twb muaj tus muaj ntxhais muaj nyab muaj vauv lawm...koj
cias li rov qab mus lawm tom tev es mus kom cov tub muab nyiaj rau koj
coj mus yuav ib tug txivtshiab los ua lawv txiv xwb mas....LOLz!  li
no, nws thiaj li tsi hais tias koj cuajkhaum thiab nqiadub no
nawb....smile!
Born

PY Tseemyeej,
Yuav li phoojywg Vimhlub lub tswvyim xwb. Yog tus tim ub kam xa qov
nyiaj muag nyuj muag twm tuaj yuav pib dab hlau mas thiaj li tseeb.
Tsis li ces yog cuav xwb.
PY Vimhlub, koj tswvyim zoo heev. Yog nws xa tuaj txog, py tseemyeej
yeej yuav kam pab xwb.
HL

hahahahahaha..... Vimhlub,.... kuv los lig lawm es koj yeej hais raug
kuv siab kawg nkaus lawm os... Kuv los yeej xav tau li koj hais thiab
os... hahahahahahaha...
ms

Cov npojyaig,
Nej tej tswvyim, ib leeg muaj zoo lawm ib zaj tiag, zaj twg los ntxim
khaws mus siv kawg. Tabsis, peb txawm hais npaum twg los peb tsuas rov
ntuas peb tus kheej kom ras xwb, ntshe yuav swb luag tus muaj lub
mavtais tim ub lauj.
Taigkis no, kuv tso zaj lus no tawm tag nrho xwb kuv txawm mus nrog
tus saib moneygram hauv tajlaj no tham, nws hais tias tus niamtais i,
twb tuaj pauv nws cov nyiaj laus thiab xav $200.00 mus rau nws tus
phoojywg lawm, tsis tas li xwb, nws tseem yuav kiag 2 daim phone cards
lawm thiab no.
Kuv xav mus xav los, kuj zoo business kawg thiab, tabsis, ua cas yuav
nyuab kuv siab ua luaj, vim tias zoo li lawv tabtom raug dag lawmtiag-
g. Yog kuv ho qhiam, los, kuv tej lus twb tsis nim chwv lawv pobntseg
li sub as.
Kuv tsis yog lam xev, tabsis vim kuv xa moneygram thiab ces Mev,
Hmoob, Nplog yeej tuaj xa nyiaj tsis so li. Qhov kuv paub meej mas yog
vim lawv ibsij hu kuv mus txhais lus ib lwm. Cov tuaj ntawd, lawv
nyias yeej rawm-m piav nyias tej dabneeg pub yus mloog li. Cov uas
piav tias lawv tus pojniam/txiv uas lawv tseem tabtom yuav tos tuaj no
mas yog kiag lawv tus qub txij nkawm tuavntawv saum Nyujvagteem los
ntag no twb muaj 4 tug rau tus no lawm laiv. Pos yuav txaus ntseeg
maj?
1-Thaum twg Hmoob mam tseg txoj kev dag Hmoob?
2-Thaum twg Hmoob mam tseg txoj kev raug Hmoob Dag?
TseemYeej.

Kawg qhov laus cev tsi laus siab les es... Luag hais lo puav lus muag
siab xwb ces lub siab twb yuj plaws rau saum nruab ntug lawm las as..
Ntawd yog luag txoj kev kajsiab/zoosiab (happiness) ces txawm yog raug
dag los tsuav yog zoox luag lub me siab xwb ces yeej zoo lawm os..
MS

Tseemyeej,
Ua tsaug uas koj tseem coj tuaj qog qhia pub rau sawv daws paub, ntawm
kuv mas kuv hais li no, leeg twg yug los tau rau tej tsev neeg es leej
niam twb laus laus lawm los tseem coj tau tus cuj pwm plawv plees li
tus koj hais no mas nws ua tau rhuav plhu rau tej me tub me nyuam tau
kev poob ntsej muag thiab txaj qhov muag kawg nkaus li.
Koj sim xav koj tus kheej hais tias tus pog laus ntawd puas txheeb koj
li cas xwb, yog tias neeg txheeb ze sib paub zoo tsim nyog txais kuj
txaus rau thiab, tab sis tus neeg uas xij tuaj txais nyiaj, tus neeg
ntawd feem ntau yeej them tsis tau rov qab rau yus pes tsawg, yog tias
yus qiv txais nyiaj rau nws xam tau tias koj qhov nyiaj ntawd yog
nyiaj seem siv tsis txog lawm, muab txais rau nws-nws them los li yuav
tsis them los tas dawb tsis kom them rov qab li no ces txais rau tau
kawg,  ho yog txais rau, tseem yuav kom tau puv ntoob rov qab thiab
ces tsis tas qiv rau, cov neeg yus txais nyiaj rau feem ntau yuav tau
nyiaj rov qab mas nyuaj kawg.
Tus neeg txais nyiaj, tos hais tias nws tuaj txais koj nyiaj, nws twb
khwv laus li ntawd twb khwv tsis tau nyiaj phav puav nyuag cia faj
seeb ces, hnub twg nws li them tau koj, yeej them tsis tau ib zaug li,
yog nws muaj lub tswv yim nrhiav tau nyiaj rov tuaj them koj ces, nws
twb tsis tuaj txais koj nyiaj, peb leej twg yuav txais nyiaj rau luag
lwm tus ces ntshe yog nyiaj seem pov tseg lawm mas li txais xwb ov,
nyiaj mus nyiaj luag, nyiaj rov mas nyiaj ua chaws dub muag.
YTK

Tseem Yeej es,
Ua cas maj cem Hmoob ua luaj li?  Tej niag kev daj thiab kev deev no
xwb txawm siv muab hnog kiag txim rau HMOOB ev lawv thiab.  Tsis yog
koj muaj raug dag lawm thiab los ua li cas?
Tej niag teeb mem kev sib daj sib deev no yeej muaj kev dav dav kawg
li los sav?  Twb hais lawm tias ib txhab nyiaj yuav tsis tau ib los
lus zoo no nes.  Koj twb yog ib tug muaj taj laj muag khoom, yog li no
koj yeej paub txog kev supply and demand lawm.  If people pay for
junk, would you sell it?  I bet you would.  What is the difference for
paying for "dag" if such "kev dag" feeds the satisfaction of the
customer?
What's more, why agree to send the money (via your Western Union
business), if you abhor the result (neeg dag nyiaj noj)?

vimhlub awd,
Tsis yog lam ntxub Hmoob es lam tau lam cem nav, twb vim yog hlub
Hmoob (tus ruam raug tus ntse dag) es thiaj cem ua luaj xwb las mas.
Yog koj hais li ko no mas, tejzaum kuv tsuas lam ua luam xwb, kuv tsis
yog neeg ualag ualuam tiag-g ho koj yawg? Muaj ib zaug, ib yawm Suav
(Sale Rep.) pheej hais ub hais no, yam loojkoov ntsuav, cuag Suav
ntxias luam. Ua rau kuv meemtxom nws,  kuv cia li cem nws tias nws DAG
dhau hwv lawm no, nws cav teb kuv tug niag muaj phlus ntxiag tias: "No
Lie, no Business" ua kuv tws lus tag li. Thaum kawg kuv thiaj lam pab
nws yuav me ntsis ntiav nws tawm mus nws thiaj zoo siab tawm lawm
thiab ne.
Kuv yeej hais zaum puav rau kuv pojniam tias; wb siab muag dhau hwv
lawm, tsis paub DAG li, yog mus ua Haujsam no yuag zoo dua no tiag.
TseemYeej.

Tseemyeej,
Twb yog vim muaj cov dag koj thiaj li tau lag luam nes.  Txawm koj
hais tias koj tsis tau dag no los koj twb txhawb kev dag lawm thiab
nes, puas yog mas?  Asmesliskas hais tias: failure to stop a crime
from taking place when you have the power to do so is itself a crime.
This is why doctors and nurses can be prosecuted for not reporting
injuries they know to result from getting beat up.
Koj hais tias koj cia li yuav niag Suav dag cov khoom no ces koj twb
txhawb txoj kev dag lawm.  Ntxiv ntawd, koj twb paub tias cov niag
tsov tom tim ub dag cov tim no nyiaj noj xwb no tabsis koj ho yog tus
xa (via your operations) cov nyiaj ntawd mus rau lawv thiab no ces kuj
yog koj pab cov niag tim ub dag cov tim no, puas yog?

............................................Ntxiv ntawd, koj twb paub tias cov niag
tsov tom tim ub dag cov tim no nyiaj noj xwb no tabsis koj ho yog tus
xa (via your operations) cov nyiaj ntawd mus rau lawv thiab no ces kuj
yog koj pab cov niag tim ub dag cov tim no, puas yog?
Txawm yog li es kuv thiaj yuav mus ua HaujSam lawm xwb nod...Hahaha..
Los yog HaujSam los yeej txawj DAG thiab maj? Ab Yaj yog qhovtwg los
yeej yuavtsum DAG xwb thiaj tau noj ces, yijmeem sib DAG kom kawg las
mas yom?
TseemYeej.

Vimhlub kuj tsi yog quav qaib kiag thiab nawb, yuam? Yawg muaj peev
xwm muab koj puav ua tws kev tag thiab laiv...
nqq

Unko Tseemyeej,
kuv tus me npawg Vimhlub no, yeej yog hom neeg tshajlij nawb...yog by
reason xwb os.
tabsi, qhov tiag ned...koj puas tseem pom tej tus zoo zoo Born xa
nyiaj mus pub rau thiab...nej piav tau haib dhau hwv lawm.  Born muaj
siab lawm thiab laid, yog li cov tim ub ned haib npaum li cas tiag?
Born

B2bh & Nqq,
Hais lus li ko mas thiaj yog lus nawb, hos hais li Nqq hais mas
tejzaum yog nws tseem xav kom Vimhlub wb nce ib plagtoj rau nws saib
xwb ov.  Hahaha.. Twb yog tsis tau yog lub caij nrau es kuv thiaj lam
nog zaub rau ub rau no xwb hiv-v-v. Txawm li cas los xij, tau ib ntu
no, khub yog koj improve fab lasjlim tswvyim heev lawm ntag. Qhov koj
hais tias "Tshajlij by reason" no ces yog lawm las mas. By reason, nws
hais yog lawm, tabsis, by practice, no ces tsis tsim nyog sawvdaws
yuav tsum siv lub tswvyim qias neeg zoo li ntawd los sib dag noj dag
haus. That's immoral, there are million other ways to make a living,
right?.
Luag tseemfwv yimhuab paub txog tej txheejtxheem no zoo, yog li ntawd
luag thiaj impose kom certain field of businesses have to have license
in order to be able to operate them such as lotto, cigarettes, money
transferring, alcohol etc.. to prevent illegal activities. Before
being able to do so, businesses operators have to be clean of criminal
records. Even though, there is always loophole for bad guys.
Gotta to go, see you later,
Unko TseemYeej.

Lawvle tej ntsablug kws mej twb has losyog paub taag lug ntawd, ntawv
namtxiv / nyujvaagteem yog lub chaw pib xwb.  Qhovkawg yog tug puj
laug ntawd txujkev ntshaw (puppy love).  75 xyoos lawm ces nwg twb
thim losyog sem rovqaab moog rua ntu nyuas mivntxhais kws nyam-nyam ua
namtais yawmtxiv ntawd.  Lub cevntaajntsug ces yeej laug lawm, tamsis
lub laajxeeb ces yeej thim rovqaab moog rua ntu ntawd.  Yog lentawd,
tug yawm phoojywg 40 xyoo ntawd tseem taabtom nto tswvyim rua txujkev
nrhav nyaj.  Nwg siv "ntawv namtxiv / nyujvaageem" lug txhag ces tug
puj laug kws muaj lub hlwb mivnyuas yau ntawd yeej qaugquav xwb.
Thaus nwg muaj lub sab qaugquav lentawd lawm, nwg yeej tsi pum txujkev
dlaag ntawd ibzag le.  Qhovntawd, tej tuabneeg phem txhajle dlaag /
ntxag tej mivntxhais kws tsi paubtaab coj moog xuas, kov, hab muab tua
povtseg lawm.  Tug puj moob laug ntawd ces yeej tsi txawv ntawm cov
mivnyuas ntawd le.  Qhov txawv ces nwg laug lawm xwb, tamsis lub
paajhlwb nyob tuab theem.

Good point, Tony. Kuv yeej nov hab pum ntawm qhov muag lug lawm. Muaj
qee leej tuabneeg laug ses txug lub caij ntawd nwg pheej ntshai txuj
kev tuag ces nwg tig rov moog ncu hab khauvxim txuj kev hluas. Ces yog
muaj tug has tom thawj raug nwg sab ces yeej qaug quas lais, hab lub
sab yuj quas plawg le ntawd los mas.
MS

Yog lawm lauv, qhov nuav yog qhov zoo lub caij rua tuabneeg ua laag
luam.  Tuabneeg muaj kev ncaajnceeg pum tej kev phem, dlaagntxag, hab
lim ham ntawd.  Tug tuabneeg ua laj sau luas nruasqaum tsi pum tej
ntawd.  Nwg tsuas pum hastas dlaim teb ntawd noo hab kwv tau noj xwb.
Tug tuabneeg kws mooj es tsi paub qhov tom ntej tom qaab ces yog thaaj
aav muaj chiv rua "lwm" nrhav noj xwb.