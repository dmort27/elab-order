Lus sam,
Kuv yog ib tug neeg ua muaj mob kos taw vwm heev thiab los tau ntev
heev lawm. Noj yam zaub mov twg los mob vwm tag li xwb.
Yog hnub no kuv xav muab tshaj thiab xav tau nej txhua txhia tus lub
tswv yim seb kev tiv thaiv kos taw vwm no nej ho pom paub li cas lawm.
Cov khoom kuv noj es mob tam si cuag dag ces yog:
1. Piab vam or Monosodium Glutamate (MSG);
2. Tawv nqaig & nqaij bua ci;
3. Plab nyhuv;
4. Nqaij bua hau xyaw zaub ntsuab; thiab
5. Pam dej (fish sauces);
Feem coob phooj ywg mob kos taw vwm hais tias beer & cawv (other
alcohol) kuj ua kos taw vwm huam kawg. Tiam sis kuv tsis nyiam thiab ib
txwm tsis hau beer los yog lwm yam cawv ua muaj alcohol ces kuv kuj
tsis paub zoo, thiab.
Cov khoom kuv noj tau es mob tiam sis yog ntev thiab ntaus tsawv:
1. Nqaij (txhua yam nqaij, haj yam mob loj yog tias nqaij ci);
2. Mov blej qab, qab (feem ntau yog cov mov luv); thiab
3. Khoom los yog zaub kib
Kuv cov tshuaj pab:
1. Tshuaj xuv (pain killer xwb nws pab tsis tau dab tsi thiab nws txo
yus lub cev thiab tej roj ntsha kawg li; noj ib xuv ua rau yus nkoj
hlias lawm ib hmo);
2. Gout Cure (internet source and food supplement);
3. Dr. Thao's Uricinex (TM), dietary supplements;
4. Dieting: mostly vegetable with lots of non-animal protein like raw
almond nuts, celery, carrots, corns, potatoes, kiwi etc...this diet
I've received from Gout Cure.
Thov txim lam tawm nrhiav tswv yim li no los mus txhawb kuv tus kheej
thiab peb ib tsoom phooj ywg tsis muaj hmoo ntsib tau txoj kev mob kos
taw vwm.
Ua tsaug thiab to ntsoov nej cov tswv yim.
-30 xyoo

Phooj ywg,
Nrog hlub nej cov uas tau tus mob no kawg. Koj tej kev noj kev haus uas
koj hais los no yeej zoo kawg lawm, yuav tsum caiv yam uas yus noj es
ua mob rau yus. Tshuav ib yam uas koj yuav tau ua ntxiv, xws li kev
taug kev, sib dag siv zog, ua kom koj tawm taus fws. Tsis yog nyob nyob
ua ib zaug kom txaus nkaus nawb, yuav tsum ua me me rau ib hnub,  ces
ma li ua kom ntau zuj zus tuaj. Yam tsawg tsawg los taug kev ua si li
15 feeb rau ib hnub xwb yeej pab taug kawg lawm. Thiab thaum nyuam
qhuav pib ua xwb yeej tseem tsis tau pab tau nawb, yuav tsum ua li
ntawd mus ntev ntev mas koj thiaj paub qhov txawv ntawm koj lub cev.
HL

HL & Ya nkawv hais yog lawm mas.  Qhov niag noj nqaib txhiab nqaij ci
thiab mov luv ntawd yog ob yaim nqaij thiab mov uas ua rau lus lub cev
hnav.  Tej leeg tsis ua hauj lwm zoo thiab ntshav dhia tsis zoo rau sab
ceg ntawd ces thiaj li mov ua qhov niag vwm ntsuav li ntawd.

Tij laug 30xyoo,
Ua cas kuv yuav hlub nej cov mob ko taw vwm ua luaj...
Kuv xav mas yog noob nawb tij laug,yog koj mob ko taw vwm ces koj cov
me nyuam ib txhia yuav mob od...nej yuav tau caiv-v tej yam koj hais
saum toj no.
Kuv yuav piav txog li kuv tsev neeg:Kuv pog muaj ntshav siab, kuv txiv
muaj ntshav siab,kuv cov txiv ntxawm thiab cov phauj leej twg rog me
ntsis ces muaj ntshav siab tag tib si.Ces peb yog Noob Ntshav siab.
Kuv yawm txiv tsev neeg: Niam pog muaj ntshav qab zib,yawg mas tuag
thaum nyob Nplog teb lawm kuv xav yog ntshav qab zib ua rau yawg tuag
thiab. Yawm txiv muaj ntshav qab zib,cov muam kuj muaj tib yam yog leej
twg noj qab qib ntau-au ces mus kuaj txawm muaj ntshav qab zib lawm
ntag.Lawv yog noob muaj ntshav qab zib.
Kuv muaj ib tug yawm yij tsev neeg: Lawv txiv mob ko taw vwm,lawv pab
kwv tij mob ko taw vwm tag tib si,tam sim no kuv yawm yij tus tub nyuam
qhuav muaj 22 xyoos xwb twb pib mob ko taw vwm lawm. Ua li koj hais
nkawv 2 txiv tub mas yeej noj tsis tau qaij npua kiag li.Ces nkawv
txawm mus lawb dab tej laus hais tias ntshai tsam yog nraug dab
no.Thaum nyuam qhuav mus church zoo li yus ntseeg-g ntuj ces kuj tsis
tshua mob lawm tau yuav luag muaj 1 xyoo rov mob li qub tuaj.Lawv yog
noob mob ko taw vwm.
Hmoob muaj ib txhia hais tias cov neeg mob-b ko taw Vwm mas vim pheej
noj-j ko taw Qaib,Npua,Nyuj...etc thiaj mob ko taw Vwm.
Kuv mas yam kuv nyiam tshaj yog 2 txais ko taw,kuv yeej noj puag thaum
kuv txawj noj qaij los lawm ua cas kuv ho tsis mob.Yog li kuv thiaj
hais tias tej zaum yuav yog Noob no nawb...
Nej sim soj ntsuam xyuas saib puas yog li kuv hais..
Phwvnyawm

Phwvnyawm,
Puas yog li koj hais tiag maj?  Tsis yog noob li koj hais pob.  Hmoob
tuaj nyob tebchaws no, hmoob mam lis rog thiab muaj tshav siab, tshav
qab zib li tej ntawd.  Hos ko taw vwm mas hmoob yeej muaj lawm ntag ua
ntej tuaj rau tebchaws no.  Hais li koj hais ces yog hmoob sau noj qab
tiamsi nyob tsis zoo vim kev rog thiab nyuaj siab es thiaj muaj tej
ntawd.  Koj puas xav tias kev ntxhov siab rau rooj teb no ua rau
tibneeg noj ntau, rog sai tiamsis lub siab tsis kaj li es tej mob ntawd
thiaj tsis xam mus?

Cov npojyaig,
Qhov nam mob taw vwm nuav mas kuv kuj tsi pum qaab xaav le hab. Kuv
muaj ib tug phooj ywg kws wb koom teg ua business lug tau 10 tawm xyoo
nuav, mob ku taw vwm le yawm phoojywg 30 xyoo has ntawd ntaag. Kuv muab
ua zoo saib hab ntsuag lug txug mas yuav tsum yog caiv tej qhauv kws
yug noj tsi tau ntawd hab yuav tsum yog tsi txhob muaj kev nyuaj sab
los sis kev txhawj xeeb dlaab tsi nrug. Yog tas muaj kag ib nyuas qhov
kev txhawj xeeb nrug mas tug mob ntawd haj yam fuam luj, fuam heev
tuaj. Tug phoojywg nuav mas mob heev ua rua nwg ib ce yeej hloov ntau
kawg nkaus le lawm. Tej thaud mas yug yeej paab nwg tu sab le lawm hab.
Tsi ntev dlhau lug ces nwg txhaj txav txim sab tsiv moog rua Florida
lawm. Nyob FL fuab cua ho suv tshaaj Michigan ces ntu nuav nwg kuj los
has tas tsi tshuam mob ua luaj twg lawm hab.
Yug yog ib co neeg yug txawm nyob rua lub teb chaws fuab cua suv suv
heev. Tuaj nyob rua tej teb chaws kws fuab cua txag dlhau hab tsi tau
nce toj nqeg taug (nceb roob nqeg haav) txaus ces qee leej neeg kws tej
roj ntshaa ho muab hloov ntau dlhau kuj ca txawm mob ku taw vwm le has
los kuj tsi paub.
Taab ncuab los sis hlub txug mej cov kws mob kutaw vwm kawg hab ov....
MS

Phooj Ywg 30 xyoo,
Welcome to the phab qeg company.  Kuv yog ib tug nyob hauv nej koos loi
no thiab mas.  Zoo ntau uas koj tsis haus beer haus cawv.  Yog koj haus
los sis leej twg haus no thov kom tsum zoo dua.  Cov ntawd yeej ntxiav
ko taw vwm kawg li thiab.  Zo siab uas koj shared cov info ntawd kod
rau peb sawv daws.  Gout yog ib yam uas kuv niag doc hais tias yeej
cure tsis tau tu qab ib zaug,  Yog li leej twg ua tib zoo xyaum control
yus tej diet ces tus ntawd mob tsawg me ntsis tiag tiag li.  Leej twg
lam tau lam noj thiab xav tias twb tuaj txog lub teb chaws tau zoo noj
lawm ces tsis caiv no mas yeej yuav mob tiag tiag li.  Koj hais tais
tshuaj tsis zoo no tiam sis muaj qee tsam tshuaj kuj pab tau nyob taus
thiab.  Indocin yog ib yam tshuaj uas pab thaum mob ntawd noj, ib yam
li koj cov txhuaj xuv.  Muaj ib hom tshuaj uas doc recommend thiab muab
cov phooj ywg noj lawm mas yog Allopurinol uas yuav tau noj txhua hnub
for prevention.  Kuv muaj ntsis ntshai noj cov no vim luag hais tias
noj ntau kuj yuav muaj side effect ntau yam thiab tsam ho danger rau
the kidneys.  Muaj tej tug kuj hais tias yog ua exercise pab tau.  Kuv
pom tau tias tsis luaj twg thiab.  Kuv niag doc hais tias lwm yam mob
mas exercise los burn yus tej roj ces pab tau tiam sis yog gout mas ua
tib zoo ceev faj tsis txhob lam ua ntau ntau. Piv li jogging, yog mus
ntau mob ko taw ces qhov mob ko taw ntawd cia li becomes ib qhov mob ko
taw vwm li lawm thiab. Tej no mas nyuaj kawg li.  Twb yog vim li no
niam no peb koos loi phab qeg thiaj coob zuj zus lawm. Leej twg mob
lawm los txhob tu tu siab.  Leej twg tseem tsis tau mob los tsis txhob
maj zoo siab mog.  Tej mob no yeej tsis xaiv ntsej xaiv muag, although
cov uas muaj caj ceg mob los lawm have a higher risk.
csy

Raws le kuv saib mas thaus mob tuaj lawd mas mob kawg nkaus le hab rua
qhov kuv tug phoojywg mas thaus nwg mob tuaj lawd ces tsi quaj los kua
muag yeej lug le laiv...
ms

Phooj ywg,
Tu siab kawg vim pab tsis tau.  Kuv kuj muaj ntau tus kwtij mob yam mob
no.  Yeej tsis muaj tshuaj dab tsi kho kom zoo li.  Qhov yuam kom nyob
tau ces yus xyaum noj yam zaub mov twg haum ces noj yam ntawv xwb.  Yog
tsis caiv ncauj ces yeej tsuas pheej mob tas zog xwb.
-Cha.

Phwvnyawm,
Yawm ntv ntawd mas tej zaum nws yuav lawm wb kwv nawb vim yawg kuj
nyuam qhuav tuaj loj hlob teb chaws Asmeliskas no xwb. Kuv yeej very
positive tias yawg yuav yau tiam sis yawg yog ib tug neeg hlob mos
thiab txhwb txhwb xwb ov. Cov neeg txhwb ces yog tsis chais plaub fwj
txwv ces leej twg pom los yeej muab nws cov tij laug hu ua kwv hos nws
ua tij los mas.
Txog ntawm qhov tias noob (gene) phwvnyawm hais ntawd mas kuv yeej
ntseeg tias muaj nawb. Yog yus niam los sis yus txiv caj ceg carried
tsob noob ntawd ces tus puav me tub me ntxhais yeej yuav tau ntag.
ntv, kuv muaj ib tug phooj ywg mas mob kiag li koj ntag. Thaum mob tuaj
mas yawg yeej ceg tawv pluav xwb yeej ua tsis tau dab tsi li yog li
ntawd tau li 3 lub xyoo dhau los lawm yawg thiaj khiav mus nyob Florida
li Moobsib tus phooj ywg lawm thiab. Ziag no yawg tias kuj tseem mob
thiab tab sis yawg yeej ho qhais lawm hov ntau, niaj hnub mus tsoo liaj
teb ua qoob loo muag xwb. Yawg muaj ib tug tij laug nyob Milwaukee, zoo
li tseem niaj hnub ntsaj mob ko taw vwm tsij sub. Yog li ntawd kuv
suggest tias tshai koj yuav tau mus sim nyob Florida ob peb weeks saib
tej huab cua nra pab puas tau koj, yog tias pab tau ces kawg xuas kab
mus nrog lawv nyob nra xwb las as.

Nyob zoo ib tsoom phooj ywg,
Ua tsaug rau nej cov lub txhawb. Hais lo lus ncaj qha tias kuv ces yog
ib tug "semi-professional gout patient" lawm. Kev mob ces yeej yog tag
nrho li nej hais. Ib qho mas yog tias muaj mob ntev li tus kuv no lawm
ces pob qij txha zuag tag lawm mus exercise tsis tau lawm. Yog mus ces
ham yam yuav huam loj ntxiv xwb.
Ib qho ziag no ces kuv paub caiv kev noj haum tag lawm tiam sis yog kev
mob siab ntxhov plawv pab tsis tau ces thiaj tseem mob heev mas yog vim
li tej ntawv, thiab.
Yog nej tus twg tsis tau mob ces kav tsij zoo siab. Hos ho muaj phooj
ywg los yog tus nyob ze yus ho muaj mob ib yam li kuv los thov ua siab
ntev pab hlub pab txhawb, thiab. Yog thaum mob loj li kuv no lawm se
"it is very depressing and suicidal nawb..." Tiam sis nej ho tsis txhob
txhawj txog kuv vim kuv kuj tseem tab xeeb zoo thiab yuav tsis lam muaj
txoj sia txo tso tseg vim kev mob ko taw vwm..
Ua tsaug nawb!

tnv,
Sub koj nim mob kutaw vwm hab lov?
Mej pheej has "tshuaj xuv" nua es yog zoo le caag tag?
Ua tsaug ov...
MS

MS,
Koj hais dag los tiag es cas tsam no tseem tsi tau paub tshuaj xuv?
Tshuaj xuv ces yog ib lub tshuaj 3 ceg (triangle) ntsuab, ib lub tshuaj
quav nas kos, ib lub tshuaj zoo npaws, ib lub tshuaj mob plab thiab ib
lub tshuaj noob taum xia (lawv tias zoo mus cawm yus lub raum rau qhov
nws looks like a kidney) ua ke xwb los mas. Yog koj muaj mob ua npaws
los sis mob thas maj das ces koj noj ib xuv tshuaj ces yeej yua nws zoo
hlo lawm. Li ntawd es Hmoob thiaj tias tshuaj xuv mas "zoo tag ib puas
tsav yam" no. Tiam sis kuv kuj ho hnov doctor hais rau Hmoob tias cov
tshuaj ntawd yog leej twg noj ntau mas yuav side effect ua rau yus lub
raum tuag kom tseg tsis txhob noj noj no thiab ov. Yog koj xav pom los
sis xav paub ces koj mus nram taj laj Hmoob ces koj nug xwb lawv yeej
muab tau rau koj saib. Cov tshuaj no mas lawv nyiag muag xwb, lawv tsis
kam muab tso phej phuim rau nrau tej qhov neeg pom vim nws yog ib yam
tshuaj health department tsis tau approves rau suav daws muag.

avang,
Thaum peb nyob yav ntuj qub qab tim ub yeej muaj tej mob no lawm.Tab
sis tsis muaj Dr kuaj es thiaj tsis paub xwb,thiab lub sij hawm ntawd
tej khoom noj yuav txawv tam sim no mob los kuv tsis mob coob.
Mob taw vwm: Lawv liam tias Av tom-m ces thiaj ntxeev ua taw vwm lawm.
Qhov rog mas tsis yog ntxhov siab es noj ntau ces rog,yog lawv noj ntau
ces pw xwb ces kawg rog,cov rog-g yog cov nkees-s ntau xwb.
Koj sim xauv xyuas saib: mob nraum los yog noob thiab os...tsev neeg
twg nraum tsis zoo mas yeej mob nraum thaum lawv tseem hluas.Muaj ib
yim hmoob nyob hauv peb zos no.
Leej txiv mob nraum ib tug tub thiab 2 tug ntxhais los mob nraum vim
lawv yog tsev neeg nraum tsis khov.
Thaum nyob teb chaw Nplog mas lawv cov laus tsis paub ces lawv hu ua
mob phob vog.Vim lub nraum tsis ua hauj lwm lawm thiaj phob vog.

Xejthim,
Koj cov me tshuav xuv mas tseg kiag txhob yuav noj lawm nawb.Koj noj
zoo qhov mob ntawd tab sis mus tua lwm yam lawm od...