2 yawg,
Kuv ho piav kuv qho recipe hov.  Kuv li ces muaj li no xwb.
1. 1 daig me tawv nploos pleev kuav txob thiab ntsev ci daj rhuv.
2. 1 daig me tawv twm npua pleev kuav txob thiab ntsev ci daj rhuv
3.  2 tug ntse pam xoom pleev kuav txob thaib ntsev ci daj rhuv
Nrog rau 1 lauj kaub mov nplej ncu ua kaub puab tsawv ntse dej txiag.
2 tug me txiv tub zaum 2 caws puag hauv plawv zoov daj plawv zoov dub
nrog lub me cub tawg pob ncho tuj tawv.  Tom qab 20 feeb, 2 txiv tug
mam sawv los muab lauj kaub ncho ncho pov rau hauv khaub hnab.  Nyob ze
rau ntawm nkawv lub cub tawg, tsuas pom 2 daig nyuag nplooj tsawb pua
lo roj li nrog rau ib co nyuag pob txha pam xoom poob pawg lug thiab
nrog rau 2, 3 tug nyuag muv ya ntsauv zom zaws xwb.  Hauj lwm ces tag
li no lawm xwb tiag 2 yawg.
-Cha.

Cov yawg,
Li cas los yeej xa qhov ncauj thiab blooj siab ntxeev npho li lawm
nawb...ua cas lub nyuab neej toj siab/yaj sab noj mov qhuav ntxuag
ntsev no yuav muaj kuab ua luaj?
Kuv li ces yog li nram no:
1. Mov blej tshiab tsw ha nrog kua qaib sam xyaw kav ywm
2. Niam tais (txheeb ze) tus qaib txias ntim su ntxuag mov ntse blej
txiag hauv daim blooj tsawb ntsuab tom ib tog kev....
3. Noj su nrog kua txob qij dos ntxuag mov dej txiag hauv qab taub ntoo
thaum hnub ntseg kiag....
The best thing about all of these meals is that it really tasted best
when eaten with friends and family members....and sometime a stranger
out of no where would even be invited to join...
Nco ntsoov noj mov tso diav mog.....

Cov yawg hab pog,
Mej muab thaam tau qaab sab ua luaj es kuv quav ncaug si quas laim le
hab tag....
Kuv ncu txug thaus kuv tseem mivx es kuv txiv hab nam hlub ob tug coj
kuv moog saib nam hlub cov neej tsaa nyob lub zog Keo Barn. Kuv tug
txiv dlaab hlub muaj 2 tug ntxhais tub yuav nto nkauj. Naj taag kig
sawv ntxuv mas puab pheej coj kuv moog dle txiv lauj tauv (kuv tsi paub
tas mej cov Hmoobdawb hu li cas?) hab txiv khawb tseeb. Puab cov muam
npawg dle tau tej taig phab ntau le ntau mas txeev noj tsau plaab le.
Ntxiv ntawd kuv kuj muaj similar experience le Chav has. Kuv ncu txug
txuj kev moog tua nquab hab tua qabqus thaus lub caij hlawv teb taag
nrho rua lub caij cogx nplej ntawd. Ncu txug tug nqaij qabqus los sis
nqaj nquab kws yug muab txhab dlaaj quas ntsuv, npau roj quas ntxhev,
noj ntxuag cov mov khoov/ncu ntse dlej txag mas loj sim qaab. Sov nwg
nuav noj puas tau lawm tawm sis lub caij ntawd mas yug yeej loj xov pob
txhaa cua luaj zug le los ua caag yuav qaab ua luaj le os cov yawg
aw....
has txug kev noj dlib le Nostiagist has los kuj yog ib yaam qaab sab
hab laaj sab kawg nkaus. Ntxiv ntawd ces yog lub caij hlaisx nplej es
yug hlaisx nplej lug txug ib tsob qos laujpwm (qos maab soo) ntug ua tu
pleb quas pluav. Rhu hlo raab rag los sis raab toom txhob khawb kawg
kag lug, le muab tev ntawg ntag noj mas loj sim laaj sab...
nqq

nastalgist,
Yog los mas... koj cim civ txawjx pib hauv paug pav ua rua peb suav
dlawg, cov kws tau ntsib dlua lug, quav ncaug txhaj le si quas laim
nev... hehehehe...
Ncu txug:
1. txuj kev moog nrhav noj nraag tej haav dlej es muab tej nyuas ntseg
Pah Mom (ntseg noj quav ab) kws luaj 1-2 nti lug tso rua huv tog raaj
xyoob, xyaw txujlom (dlog, qej, zaub txig suav hab puj hum moos loob),
ntsev hab hov txob es le muab khoov/ncu ntawm ntug cub le 1 teev tej.
ua mov raaj, yog muaj xyoob mov raaj tom thawj, tuab si es muab coj lug
phua rhe rua sau cov nplooj tsawb los yog nplooj ntse mas loj sim qaab.
Xuas mov raaj ntsw noj los qaab, xuas dlav has noj los qaab.
2. Muab nqaj qaav xwv huv nplooj tsawb los yog nplooj ntse, ib yaam le
huv tog raaj xyoob sau toj nuav, los kuj qaab kawg nkaus yog txawj ua.
nqq

Muab ua zoo soj saib lug txug ces peb cov participants nuav puav leej
yog ib phaum neeg kws hlub tim Lostsuas teb lawm maam le tuaj.
Tej zag yog yug lub neej es thaam txug ces nim zoo le qaab lub sab kawg
tawm sis yog lwm haiv neeg ntshai tub ho tsi txug puab nkig dlaab tsi
los muaj.
Tej ntawd ces yeej nyob tsi dleb ntawm zaaj lug nruag/dabneeg kws "tsoj
taag maam noob los yuav noob taag maam tsoj" ntaag sub laiv... Mej xaav
le caag? hehehehehe
nqq

Lub nam teb chaw ntawd txom nyem hwv lawm es, kuv tsuas ncu txug qhov
has tas nqhes nqaj hab moog aub dlib nraag teb lug muag tau ob peb kis
nyaj moog yuav tau ib cev khaub dluag naav moog kawm ntawv tim Looj
Ceeb xwb.
Lwm yaam ces lwm muab coj lawm taag twb tsi muaj ib yaam kws ncu es
khua lub sab le mej has kod.
Kuv yaam ces yog muab tsaum kaab rwg cuab noog hab ua tawb cuab piv.
Nyob vib nais, kuv cov nam tij puab tseem has dlag quas ntsuav yuav
muab kuv ib tug piv, noog tsig txhuv, coj moog lwm tug nam tij tshab
kws kuv ib tug tij laug nyav yuav lug ua quas puj.
Txawj le nuav ces yuav le nuav xwb lau.

Yog le koj has law, nqq.
Kuj zoo kawg has tas mej cov tuaj huv nuav kws yog luj hlub tim u tuaj
ko mej tseem seev quas yeeg txug tej nyuas yaam txom ncauj kws qaab rua
lub sab hab. Txawm tas cov pem kws peb tham nuav yuav tsi muaj qaab
ntxhab rua leej twg los twb yeej yog tseem tseem peb teej peb tug tag
tag...txhaj le ua mej khua sab ua luaj. Nwg kuj yog ib qho kws peb yuav
tsum muaj ua "Pride" ntawm peb hab.
Yog xaav paub txug saib hom tuabneeg twg yog hom zoo le caag ces tsi
kawg thaam tej nyuas pem nuav xwb tag. Yeej paub meej has tas hlo ib
hom tuabneeg tuaj si dlu huv nuav yeej thaam tsi tau nrug peb phaum
nuav le laiv, has txug tshaam zoo tshaam tsuag, Moob tej nyuas kev txom
ncauj lug sav nuav naj. Yog le, yeej cai hlo tau cov nyuas le zhen hab
ob peb tug kws clearly yeej tsi yog peb phaum tuab neeg. Tsi taag le
xwb, yeej tsuag tau suavdlawg txuj kev xaav, txuj kev xaiv lu lug, tej
zag tseem paub txug nwg txuj kev kwv kev tij, kev neej kev tsaav, hab
nwg lub neej nrug zej zog Moob. Saib ov, saib leej twg yog pawg twg
nawb. Nyag yeej txawj txawj xaiv hab cai nyaj tug kheej zoo le lawm ov?
Kawg cov le Her Lao yeej tsi xoom cai has tej nyuas lug pis dlog pis
dlig nuav vim has tas yeej tsi muaj nuj nqes rua luas tej tswv yim sab
hov le huas. Koj xaav le caag?
Genom

GeNom,
Ua caag koj yuav ua rua kuv ceeb luj ua luaj naj? Kuv tsi ntseeg tas
koj txawj sau ntawv Moob Leeg zoo ua luaj, los koj yeej yog Moob Leeg
tawm sis tsis sau xwb maj?
Yeej yog le koj has...Peb nyag muaj nyag ib phaum kws muaj laaj lim
tswvyim txawv hab coj txawv ces kev sis caavpem yeej qha tau rua cov
soj saib. And I believe the experts call it "generational gap".
ua tsaug ov...
nqq

Come on.... Antony.... Nyob Vinai koj tseem cuab piv hab? Kuv tsi
ntseeg le os...
Koj cov nam tij hlub mas kuj los loj sim luab saab kawg, muab piv coj
moog lwm nam tij yau.... hahahahahahahaha... haib lawm nawb....
Koj thaam txug le ntawd es kuv le ncu txug thaum kuv tseem yau es kuv
moog nkawg quav yeeb lug noj fawm ntawm puj lospaav suav...
hehehehehe... Ua caag thaus ntawd mas fawm yuav qaab ua luaj.
nqq

Yawm Tsav,
Tej txiv koj has ntawd yog tseem noj nruab nub lug ces kawg yug tug
plig ca le ua ntej rua huv lawm nav... es txhaj le noj mo ntuj hab xuas
dlub xwb...
Tawm sis peb phaum nuav yeej muab txuj nyuas cai hov hlaa lawm ntau
zag. Tej thaum kws yug moog dle zaub npuas los sis txug tej yaag kev
yaag ncua es pum tej chaw kws muaj haav muas txhov mog quas nyoos ces
muab nwg tev loo noj mas loj sim qaab laaj sab kawg kag. Tej thaud ces
yug tig hlo moog saib ces lub nam txiv hov haj tsi has tas "aub
yauj.... lub nam ntsej muag txawvx lawm, kuv ntshaix le lawm os" nua
tawm sis luas los lub sab tub tsaws quas poog rua yug qhov hab xwb.
Muab nwg tev hlo ces luas xuas loo ib txhais npaab lug npug qhov muag
ca xwb. Thaus yug noj txiv taag luas maam tig hlo lug muab yug lub
ntsej muag saib zoox mas cav ua rua txiv yawg muaj fwjchim lawm hov
ntau... hehehehehehehehe...
nqq

noogqejqawg,
Hahaha! kuv txawj cuab piv heev.  Kuv tug mej txwv dlib tau ib tug
dlaav, hawk, lug dlaig hlua tawb hab huas.
Xyoo 1977 lub 8 hli xwb kuv twb tuaj rua meskas teb lawm os.
Nwg nwg kuv cuab tuab neeg lawm xwb, tsi paub sov yuav maag hom twg.

nqq:
Koj has le ko es koj tev txiv tsawb lab, tev txiv ncuav pas, los txiv
dlaab tsw naw.  I think you've taken my message out of context. I was
merely trying to point out the differnce of yesterday and today about
peeling and eating fruits and vegetables. But I got you mixed up with
that old yet romantic Hmong courtship where chanting, wood-wind
harping, and idiomatic expressions of harmony were used in lieu of
today's verbal sexual content and physical fondling.
Yog los mas.  Mej thaud ces nyas quas txias thiab mos kiag xwb txawm
luag yuav kam thiab tsis kam. Vim yog yuav tos luag yeem, yeem es mam
tev ces ntshai yog hauv tus dab ntub npau suav xwb.  I'm not saying
that all men then were sex perverts, tabsis vim txheej ntxhais Hmoob
thaum ub were too proud to admit their desire and too introverted to
appeal their feeling.  Lino es tej txiv neej thiaj pheej tsis leem cai.
Tab sis mej txhob lam mus ua li hod rau txheej ntxhais nim no.  Yog
puab nyam mej ces peb yeej xub hu xov tooj thiab peel your cuccumber
before you even realize.

SUNRISE,
Koj cov lug tev txiv noj ces coj nqq ncaaj ntsaim moog rua tej tev maum
ntawd luas mas.  Tej ntawd yog luag tej kev ncu lub qub ntuj, kws zoo
taag sim neej le xwb os.  Ca puab ua npau suav moog rua tej qub xub ke
ntawd, puab txhaj le muaj sab tuaj nrug peb thaam pem nawb.