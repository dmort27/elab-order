Well said, Charlie.
Le yaav dlhau lug mej leej puav tau has lawd, yog tsi muaj VP rua peb
ib zej tsoom nam txiv Hmoob ua lub chaw ca sab hab lub chaw ntsaub mas
ntshai peb cov nam cov txiv ib txha tub dlai caaj dlaab los yog noj
tshuaj tuag taag lawm.
ms

hahah yog lawm!!! ^o^

SY,
Kuv tsis xav agree li koj hais. Kuv tsis yog GVP kwvtij los tub tes tub
taw. Tab sis kuv xav tuaj nruab nrab hais rau nej mloog thiab ntsia
xwb. Yog tias kuv yog GVP los ntshai kuv yuav coj tsi deb li yawg
thiab. Vim li cas?
Tej laus hais tias " Ua qoob ua loo los npaj kev tshaib, tu tub tu kiv
los npaj kev laus" no. Twb vim yog GVP coj txhaum cov Hmoob pab U.S.
tua communists lawd es nej thiaj tau kev khiav tuaj mus rau U.S.A. GVP
yeej yuav cia siab ntsoov tias coj tau ib txhia Hmoob tuaj kawm txuj ci
txawj ntse lawm ces nyaj yuav los pab yus tus laus no. Tab sis 30 xyoo
dhau los twb tsis muaj ib tus hluas txawj thiab ntse uas yuav tso taus
siab rau li. Li no, GVP txawm laus npaum twg los yuav tau ua tiag peem
mus ntxiv thiab saib puas yuav peem tau ib txoj kev zoo rau Hmoob.
Yog thaum GVP pom tseeb tias koj kuv peb leej twg muaj peev xwm yuav
los coj tau haiv neeg Hmoob lawm ces kuj yuav tsum zoo siab thiab xwb,
puas yog? Koj puas tau muaj me nyuam loj, thiab koj ho xav li cas rau
koj tej me nyuam ne, phooj ywg?
Kuv ntseeg tias GVP yuav ua tsi tau txhua yam haum peb siab tas huv si.
Tab sis kuv lees paub thiab hwm GVP lub hwj chim yav dhau los. Leej twg
xav ua Hmoob tus coj kom tshoom GVP ua ntej tso, mam li hla dhau mus es
kom dej tsis txhob nro mas yuav ua rau lub pa dej ntawd huv thiab qab
dua. Kuv tsis xav pom thiab tsis xav hnov keeb kwm sau tseg tias Hmoob
txov Hmoob tus coj ntxiv lawm. Tej teeb meem ntawd ua nywj npog loj
heev los aiv Hmoob tau ntau txhiab xyoo lawm. Thov kom peb xav kom yog
thiab tig kom yog mas Hmoob lub npe thiab yuav nyob taus mus ib txhiab
ib txhis.
Peb yuav tsum xav tias thaum peb yug tau ib pab tub/ntxhais lawm peb
yeej xav kom lawv txhua tus zoo tib si. Tab sis tej tub ntxhais ntawd
tsis yoog peb lawm, lawv tseem muab peb ntes mus kaw nkuaj thiab ntsia
peb yog lawv tus yeeb ncuab. Li ntawd ces kawg yus tus ua niam thiab
txiv yuav tsum npo pa tuag xwb tiag. Yav dhau los GVP zoo tam peb txiv,
nim no peb ho ua tau dab tsi tsim nyog GVP txaus siab thiab?
Kuv thov Hmoob ua zoo xav. Xav kom yog tiag tiag thiaj yuav pab tau
Hmoob.
Peb sim ho ntsia kom meej saib vim li cas hnub twg GVP yuav tuaj mus
ntsib neeg rau qhov twg no mas yam tsawg twb yuav muaj txog 100-200
leej neeg mus xyuas nws thiab mloog nws hais lus. tab sis lwm tus uas
xav tias nws zoo dua no puas ho muaj peev xwm tshaj ntawd thiab?
Piv yam Ford company tsim tau cov luv fai tshiab zoo nkauj heev lawm
tiag, tab sis lawv twb tsis muab thawj lub luv fai qub qub i coj mus
pov tseg nev? Lawv tseem ua zoo tsev muab cia rau neeg mus saib. Yog li
cas peb Hmoob ho yuav xav txawv luag ntiaj teb ua luaj? Peb tej kev
txawj ntse uas tau kawm nyob teb chaws America yog hais li cas thiag
nev yuam?
Peb txhob xyaum tsob txiv TOOV LAJ ua neej nawb mog!
Thov kom Hmoob tsim meej meej thiab xav kom yog yog mas thiaj yuav kho
to Hmoob zoo.
Ua tsaug.
lc