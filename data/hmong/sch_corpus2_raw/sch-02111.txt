Hmoob sawv neeb tshia yog leej twg ua neeg li tej neeb qub uas tuas
tsiaj los thaiv ntsuj plig Hmoob tsis hais dab tsis, tus neeg twg sawv
neeb ua tsis thooj cov qub uas ib txwm ua,  hais lus lwm yam txawv
txawv, thiab tsis tua tsiaj noj lawm, cov neeb no ib txhia neeg hu
lawv tias sawv sawb lawm, ib txhia hu lawv tias sawv saub vwm lawm.
Hmoob txoj kev ua neeb muaj tib hom thaum lub hauv paus yog los ntawm
SIV YIS tib tug los xwb. Tom qab no txawm muab hloov mus tua npua
thiab ncau mus ua ntau ntau nyias ua raws nyias lub tswv yim lawm, tus
yuav teeb lub thaj zoo li cas los muaj, vim ua neeb raws li cov dab
neeb qhia raws li hais. tab sis qhov tseeb los ntawm tib qhos los xwb.
Ua neeb raws SIV YIS txoj tiag ces tsis tua tsiaj, tsis yuav nyiaj,
tsis pub neeg pe yus tus txiv neeb, tsuav mus hu hais ib lo lus qhuav
xwb ces tau lawm tus txiv neeb yeej tuaj pab dawb xwb, tus txiv neeb
twg yog tau li no mas thiaj hu tau hais tias nws ua neeb Saub SIV YIS
no.
Tus txiv neeb twg peb hnov teb chaws cav hais tias ua neeb saub los
sis hais tias sawv saub lawm mas txawj ntau yam heev, nej mus xyuas
nws thiab ho coj neeg mus saib yaig, thaum nej mus txog nej qhib ncauj
thov tus saub ntawd, yog nws hais tias aub kuv saib los tau tab sis
koj yuav tau tso nyiaj 600 dollar los sis tshaj ntawd thiab. Los yog
nej tsis paub nej cia lis mus hu nws tuaj ua neeb hauv nej tsev, tuaj
txog teeb thaj tas rau tus txiv neeb hais tias uv yuav tau tso nyiaj
txij li 600 pua nyiaj rov saum mas kuv cov dab neeb thiaj nqig, thaum
ua neeb nqig ces nqa hlo cov nyiaj teeb neeb lawm ntag, tus txiv neeb
twg hais li ntawd coj li ntawd ces tus ntawd yog txiv neeb dag noj dag
haus lawm, dab neeb tsis paub yuav nyiaj dollar nws tsis yog neeb saub
SIV YIS nws lam muab SIV YIS npe tua muas noj xwb.
Thaum twg nej pom cov txiv neeb tuaj ua neeb, ib tug tuaj ua neeb hos
muaj txog 7-8 leej tuaj saib neeb, ib thaj neeb twg tus txiv neeb yuav
nqi neeb txog $2500 dollar los yog $1200 dollar cov uas tuaj ua fwj
sawv tuaj saib neeb ib tug $100 dollar ua ib thaj neeb twg mas poob
nyiaj txog 3 txhiab tawm nyiaj ntag ces, pab no yog ua neeb npoj neeb
ntxias noj, nws ua neeb twb tsis tau tiav twb yuav maj coj nyiaj mus
muas noj lawm. Nej yuav tau ceev faaj tej zoo li hais no.
Cov neeb qub yav ntuj thaum ub uas lawv hu ua neeb txwv zeej txwv
txoob ntawd mas lawv yuav nyiaj thiab tab sis yog 12 laug nyiaj xwb
lawv yuav 12 lag no mas yog ua neeb yaws vij nyhav los sis mob nkees
nyhav mas thiaj teeb nyiaj fiv nqi, yog ua zoo lawm li tuaj kho li
yuav luag nyiaj, qhov teeb nyiaj saum thaj kuj muaj thiab tab sis lawv
tsis yuav qhov nyiaj teeb thaj ntawd, thaum ua neeb nqig lawm muab cov
nyiaj rov rau tus tswv tsev lawm.
Cov neeb nim no ces yog luag tsis teeb nyiaj ntag ces nws cov qhua
neeb txawm tsis nqis li, yog teeb nyiaj ntag ces dab neeb txawm nqis
thiab ua muaj lub muaj log tuaj ntag, thaum ua neeb nqig ces txawm
yuav luag qhov nyiaj teeb neeb lawm ntag, zoo tsis zoo twb yuav mus
li, lwm zaug tuaj ua neeb suaj kaum tseem yuav dua ib teg nyiaj ntau
tshaj ntawd thiab no mas tej neeb uas ua zoo li no yog neeb dag noj
dag hau lawm, nej yuav tau ceev faj tiag tiag, thiaj tsis poob nyiaj,
feem ntau yog cov neeg uas muaj mob yog cov uas raug tej teeb meem no.
Cov sawv neeb saub SIV YIS muaj ntau yam thiab, muaj ib cos sawv hais
ntuj lus tsis txawj ua neeb, cov no los yuav tau muab luj hais tias
tej nws hais puas ntswm sim, cov lus nws hais mloog seb puas yog hais
lus li neeg vwm los yog meej pem, tej tus yog neeg vwm muaj tej tus
yog neeg hais ntuj lus tab sis hais tau muaj ib cov lus zoo yuav, muaj
ib cov lus tsis zoo yuav.
Tus sawv neeb saub SIV YIS tiag tiag hais ntuj lus, tau hwj huaj ntawm
tus tswv ntuj ua neeb leej heev ua txog twg kuj zoo txog ntawd, nws
hais li cas muaj li ntawd, tsis dag leej twg, ua dawb ua do xwb, nws
hais ntau yam uas Hmoob tsis tau pom dua txog lub neej, nws ua tau
ntau yam tshwm sim rau Hmoob siv, los cawm hko Hmoob tej kev uas Hmoob
ua yuam kev tas, xws li kev pam tuag tua tsiaj ntau, thiab kho tej uas
Hmoob ntxiv dej cawv ntau rau hauv tej kab ke kev ua tshoob kos los
sis kev dab kev qhua, nws los taw qhia kom Hmoob rais rov los coj kev
dab qhuas kom tsawg dua qub tuaj. Tus no yog neeb saub SIV YIS.
Kev ntseeg Hmoob sawv saub, tus ntseeg heev dhau lawm tsis zoo ib zaug
thiab, tus uas ho tsis ntseeg hlo li los kuj tsis zoo ib zaug thiab,
yuav tau ntsia mus rau qhov hais tias seb tus neeg sawv saub ntawd
puas yog dag los tseeb xwb. Qhov ntseeg thiab tsis ntseeg nyob ruab
nrab, sawv saub tsuas sawv ib fuag dua xwb, tsis yog ntuj yuav los
qhia tas mus li rau nws, ib tus tib neeg ntuj tsuas siv ib zaug los
qhia noob neej xwb, ntuj ho qhia rau lwm tus neeg ho los hais lawm,
raws li kuv to taub mas muaj li kuv hais ntawd.
YTK

YTK,
Koj yog ib tug tub lim xeeb tshawb fwb tob heev. Kuv thov qhuas koj.
Hmoob yog ib haiv neeg laus-laus nyob rau lub ntiaj teb no tabsis
Hmoob tsis paub Hmoob keeb kwm lawm ces Hmoob kuj tsis paub txog kev
sawv saub lawm thiab. Leej twg sawv saub ces Hmoob cem hais tias yog
"sawv saub vwm" li koj hais lawm.
Qhov tseeb tiag, cov ua tau "saub vwm" tseem muaj qhov ncaj ua rau Tus
Tswv Ntuj Yawm Saub tso siab tau rau nws ua Tus Tswv tus tub los yog
tus ntxhais cev lus zoo rau Hmoob ib pliag. Cov niaj hnub no pheej cem
hais tias "saub vwm" ntawd ces tsis muaj nuj nqes dab tsi rau lub ntuj
li lawm nawb.
Nej ua zoo xav, ntiaj teb no tsis muaj ib tug ua tau saub. Saub ces
yog Tswv Ntuj Yawm Saub tib leeg xwb. Txhua-txhua tus Hmoob cem hais
tias yog saub npab saub vwm ntawd yog Tswv Ntuj Yawm Saub ib tug tub
txib los yog ntxhais txib xa xov rau Hmoob seb Hmoob puas xeev xwm
txog hais tias Hmoob yog leej twg lawm xwb. Tabsis Hmoob ho rov thuam
tus xa xov ntawd hais tias yog saub npab saub vwm. Lo lus cem hais
tias "saub npab saub vwm" no tsis yog cem tus neeg ntawd tabsis yog
cem tus Tswv Ntuj Yawm Saub kiag. Yog li, Tus Tswv thiaj rho hwj chim
ntawm tus xa xov ntawd ces nws kuj nyob xob pus tsis paub dab tsi lawm
xwb.
Ntawm no yog lus tseeb. Tswv Ntuj Yawm Saub tus siab heev hais tias
cov hnub qub dawb vog saum ntuj los yog Tus tswv tsim tas nrho. Xyoob,
ntoo, qaib noog, tsiaj txhu thiab tib neeg los yog Tus tswv tsim tas
nrho. Hmoob los yog Tus Tswv tsim thiab. Tabsis Tus Tswv tu siab tshaj
plaws hais tias ua cas Tus Tswv yuav tsim tau ib pab neeg ruam tshaj
plaws nyob rau hauv lub ntiaj teb no uas muaj lub npe hu ua "Hmoob".
Hmoob yog thawj-thawj tus uas Tus Tswv tso cai los tsuj lub ntiaj teb
no tabsis tam sim no ib daim av luaj xib teg Hmoob tsis muaj nyob.
Tsis tas li no xwb, Hmoob tseem ua lub neej zoo li tsiaj es nyob tsis
muaj kev muaj cai, tsis muaj kev sib hlub sib pab, tsis muaj kev sib
txhawb sib nqa li luag pej kum cuab neeg.
Nej puas tu siab yog neb hnov cov nej hais tias "saub vwm" qhia rau
nej hais tias Tus Tswv tu siab hais tias Hmoob yog pawg neeg ruam
tshaj plaws nyob hauv ntuj lub qab plab no?
Nej qee leej yuav tsis txaus siab rau Tus Tswv tsab xov no, tabsis nej
ua tib zoo xav seb nej tus kheej ua tau ib yam dab tsi tseg tuav Hmoob
lub koob lub npe?? Nej txob kev hlub Hmoob loj npaum li cas tiag-
tiag??
Victor

Tus kwv Victor,
Kuv nyuam qhuav tuaj tsis ntev rau hauv Hmoob lub SCH no kuv paub hais
tias koj thiab qee leej tsis coob pes tsawg thiaj yuav kawm khaws tau
tej yam uas peb ib leeg leej twg hais tau qhov tseeb uas yog tiag tsis
dag xwb, feem coob yog tuaj ua dais laus sib sua kaus seb leej twg yog
tus ntse xwb, tsis yog tuaj sib qhia siab, raws li kuv xav mas peb
yuav tau los sib qhia tej yam uas yeej muaj ib txwm nrog Hmoob los es
yog tus tswv Yawm Saub tiag foom rau Hmoob, thiab tej uas peb Hmoob
leej puav ua tau tej yam tsis zoo pes tsawg es yuav ua ib tug pob cos
rau yav pim suab huam loj zuj zus rau yus cov Hmoob, hais txog saub
mas muaj coob leej yuav tsis nyiam tab sis Saub SIV YIS txuj neeb yog
ntuj muab, ntuj txhais tau tias yog yawm Saub ntag, yog vim li cas
thiaj sawv cov neeg hais ntuj lus no rau Hmoob vim Hmoob yog ib pawg
neeg tsis paub tus tswv tiag tiag thiab tus tswv tseem hlub Hmoob heev
es tus tswv thiaj tso lub hwj huam qaum ntuj tuaj tshuaj seb Hmoob
puas noj qab nyob zoo, thaum luag tso ib zaug tuaj tshuaj txog Hmoob
ces Hmoob sawv ib phaum saub hais ntuj lus li ntawd. es Hmoob thiaj
xij sawv saub sawv SIV YIS tsis paub xaus li, leej twg yuav ntxub pes
tsawg los yim ntxub yim sawv coob zuj zus tuaj.  tej lus koj piav saum
kuv nkag siab zoo heev, sib ntsib dua.

YTK,
Koj assessment txog Hmoob yog lawm. Kuv tsis yog saub tab sis qhia
qhov tseeb rau koj hais tias Hmoob neej los xaus rau txoj kev sib khav
theeb no lawm xwb. Kuv kam challenge kiag hais tias txawm peb cov
Hmoob America coob thiab ntse npaum twg los yeej tsis muaj leej twg
yuav ua tau ib tug qauv zoo coj Hmoob kev tawm ntawm txoj kev sib khav
theeb, sib rhuav, sib txo zog no hlo li. Peb cov tub txawj ntxhais
ntse Hmoob mes kas ces zoo nkaus li lub paj uas tawg kiag zaus kiag
xwb. Yeej txi tsis tau ib lub txiv los rau Hmoob noj li.
Qhia qhov tseeb. Yog Hmoob tsis hloov siab los sib hlub sib pab tam
sim no, tsis ntev xyoo tom ntej no Hmoob kev puam tsuaj yuav pib tshwm
sim tuaj. Txoj kev muaj nyiaj yuav nplua tus muaj nyiaj. Txoj kev nom
kev tswv yuav nplua tus ua nom ua tswv. Txoj kev txawj ntse yuav nplua
tus txawj ntse. Txoj kev ruam los kuj tseem yuav nplua tus neeg ruam
thiab. Ntawm no yog txoj kev tseem txim Tus Tswv teeb tseg tos Hmoob
rau lub neej tsis deb tom ntej no. Koj kuv yeej yuav pom.
Nco ntsoov: Ua zoo tau zoo. Ua phem tau phem. Txoj cai yog txoj cai.
Ntuj teem cai lawm ntiaj teb neeg hla tsis dhau.
Victor