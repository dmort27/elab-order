Npawg Xavzoo,
Tamsim no ntiaj teb tig lawm. Peb tsi ntauj qhov kub-b lawm. Tabsis
peb Hmoob yuav tau tig rov los siv hlwb ntau heev lawm ov.  Cov yuav
ua ces kav tsij ceev nrooj xwb ntag nawb. Yog tos dhau 2012 lawm ces
lig me ntsis lawm ov.  Tus yuav ua Koom Tsham los kav tsij mus ua. Hos
tus yuav ua Hmab Dawb yug yaj zaj los kavtsij ua. Qhov twg tau noj los
tsuav yog Hmoob tau xwb ces yeej o.k lawm.

Dekfangkhong,
Koj yuav xav tias kuv lam hais xwb no, tab sis kuv tsis tau dag nej
leej twg, kuv hais rau nej tias, peb yog cov saib neeb xwb, peb tsis
yog tus txiv neeb, tus txiv neeb nqis los nws hais li cas peb tsuas
hais li ntawd xwb, peb tsis txhob ua tus neeg saib neeb uas tseem paub
dua tus txiv neeb thiab.
Peb yeej tau nrog Kuam tus tij laug tham kiag tau 5 hnub dhau los no
xwb, yog tias kuam tij laug dag peb ces qhov kuv hais saum yog dag
lawm, tab sis kuam tij laug yeej hais tseeb tseeb tia, Kuam tus tub
uas ua police ntawd mas yog Kuam tij laug ua tus hu  caub nab thib
tuaj ntes yawg mus kaw, tsis yog lwm tus neeg hu.
Kuv ntseeg tias Kuam Vwj tij laug yuav tsis dag cov kwv tij xeem Vwj
tim no ib zaug li, peb Kwv tij Hmoob peb zoo li tib tsev neeg xwb es
leej twg yuav xav siv political coj los ua kauv zais hneev, tshws zais
nas ib zaug li, cov lus Kuam tij laug tham mas yeej has tau yam tus
siab kawg muaj tseeb li cov lus kuv hais saum nawb.
Nej ho hais ntau yam kas moos ua luaj li saum, tsam txog thaum kawg ho
yog li Kuam tij laug hais nes, thaum ntawd nej qhov special guest tsis
yog lawm no nej yuav hais li cas maj. Peb tsis txhob ua tus neeg uas
paub dua qhov dej num muaj los sis qhov teeb meem muaj. peb hais kaum
yam yog, peb yam yog dag lawm, mas luag yuav muab kaum yam tseeb tom
los ua dag tas nrho. kuv tsuas hais rau li tus cev lus cov lus xwb.
YTK

Xyeejtsawg,
Hmoob thiab Hmoob ces nplog yeej zoo siab tshaj plaws li koj hais
nawb, twb muaj cov Hmoob nplog uas nrog nplog mus tua Chaofa, yog sis
ntsib sib tua es yog Hmoob rau tuag ces, nplog mas tham nrov kawg, hos
yog tua raug kiag nplog tuag 2-3 tus hos Hmoob tsis tuag ib tus li mas
nplog twb xav muab cov Hmoob uas nrog nplog tuaj ua ke tua pov tseg no
hov, raws li cov Hmoob nplog tham li ntawd.
YTK

YTK,
Tus yuav fake tau suav daws ces tseem yog tus txheeb ze tshaj plaws
ntag los mas.  They called it a "credible source".  Yog lwm tus neeg
hais ces yuav ua 6 s/d hais tias dag xwb.
1.  Kuam tseem muaj hom phiaj yuav ua ces yuav tsu tau tshaj lub npe
tuag kom s/d tsis txhob ceev faj
2.  Kuam muaj teebmeem ces txoj sia yuav tsis ntev, yog li no yuav
tsum muab lub npe tuag tshaj es kom txoj sia thiaj ntev tuaj
3.  Kuam khiav mus nrog "cobfab" nyob lawm ces tsis muaj neeg paub
txog nws thiab kom tsoom fwv tsis txhob nrhiav
4.  Yog qhov koj hais lawm, nws raug mus tu kav theej pem roob phuv
biab vim txoj kev limhiam.

John,
Cov lus koj hais thiab Dekfangkhong hais kuj muaj taus thiab, hais
txog txoj kev muag npe tuag mas tsis thooj li zaum no, qhov uas peb
ntseeg tias Kuam tuag mas vim tias Kuam yeej teb txhua txhua zaug uas
peb hu nws, tam sim no tsis muaj leej twg teb Kuam lub xov tooj lawm.
Hais txog qhov ua Kuam yuav mus ua Chaofa ntawd kuj yuav muaj taus
thiab, tab sis cov Chaofa tsuas muaj 1). Yaj Teeb nyob av xab xeeb
kaum, 2). Npliaj Yaj thiab Muas Paj Kaub uas tuag nyob ze npuam keo,
3). Yaj Lwm nyob tuam phwv nplej los yog roob tuam laj cag,  4). Vaj
Tswv Cim nyob roob tuam laj cag thiaj koom nrog UN Vws Lis lawv pab
411 ntawd, 5) Yaj Tuam Thoj uas lawv muab tua lawm nyob sab moos pheeb
teb, nim no tshuav ib tus Hmoob thoj kuv yuav tsis teev npe vim nws
tus kheej tsis pub peb rau npe tawm, 6). Vaj Ntxiag tus uas ua num
sawv cev nais phoo Vaj Pov uas tau tso Lauj Pov Kwm mus tua Yaj Lwm
ntawd es ho tsis muaj cuab kav tua tau, hai txog cov Chaofa no Kuam
twb ua yeeb ncuab rau lawv tas tus mas qhov muag los kua muag ntshav
lawm, tsuas tshuav Vaj Tswv Cim mas Kuam thiaj xa tau me ntsis mov mus
pub rau lawv noj ntau xyoo uas dhau tas lawm xwb, thiab tshuav ib tus
hu ua Hawj Suav nyob av xab xeeb kaum tab sis tus no ua hauj lwm rau
nplog liab, nyiag xov thiab soj Hmoob txoj sias lub chaw tuag, raws li
kuv paub mas tsuas muaj li no xwb ntawm cov thawj coj nav, mas Kuam
mus nyob pab twg los peb paub tas, tsuas ntshe yog Kuam ua Kuam ib pab
tshiab mas kuv tsis paub qhov ntawd lawm xwb.  YTK

Tus kwv Hmong213,
Hmoob ces muaj tseeb li koj hais lawm, Hmoob mas pluav tshauv tawm
ntawm ntug cub xwb, Hmoob ua rau Hmoob mas rauj cuag thiv - thaiv cuag
zeb ntsuab, ua yeej ua swb li twb ua, tos thaum uas leej twg ua ib
nyuag yuam kev kiag ces ua plaub kiag rau, thiab Hmoob hais kom mus
tua Hmoob mas ua tau npaum li koj hais, hos yog yuav kom mus tua lwm
tug uas tsis yog Hmoob mas yam tus dev uas ko tw mas pos tw nthoob
chaws plaws hauv ob ceg lawm xwb. YTK

Puab Yawm,
Yog mej xaav pum Koua Vue tes nuav ntaag lasmas
nws dlaim dluab:
http://www.flickr.com/photos/***@N00/3817515969/
Haha yog tsis yog nuav tes mej ho post tuaj nawb.

Phoojywg YTK,
Ib txhia hais tias Kuam yog neeg ntxeev siab rau Moob (tua PKM & PKH),
tabsis koj ho hais tias nej tiv tauj nws txhua txhua lub sijhawm. Qhov
no qhia tau ntau yam heev.
1. Nej thiab kuam koom tes ntxeev siab rau Moob, nws thiaj ploj lawm.
2. Kuam koom tes nrog nej ntxeev siab rau Nplog, nws thiaj ploj lawm.
Yog li, Kuam yog tuaj tog twg tiag?
Hos nej cov uas hais tau yam muaj siab kawg rau daim av ne, ntxias
Moob nce nthab es mam lauj taw ntaiv xwb los?
HL

Kuv xav li hmooblao hais thiab laiv. Yog tias kuam phem npaum cas nej
ho tiv tuaj tau txhua lub lim tiam tas mus li. A txog z los nej yeej
paub tas li, tsawg tus yuav raug tua los nej twb paub ua ntej. Aub peb
cem cem vp tiamsis cov hmoob no cia siab tsi tau li nawb. Kuv mas yuav
nrog menyuam hais lus askliv xwb thiab tsi lees lub npe hmoob li lawm
lauj. Tiag tiag cais tsi yog kuam phem tiamsis yuav yog cov nyob
america phem hos kuam ua nej tus dev caum kauv xwb. Thaum nej tsi siv
cais nej muab ntsaig lawm xwb.

Tus kwv SCH,
Koj dlaim dluab tsis yog Kuam Vwj as, kuv pum mas txawv koj dlaim
dleb.
Nej sawv daws nrog tsom sam txog Kuam saib maj, Kuam tus tub pem npuam
keo raug liam ua tub sab nyiag tshuab muag, raug lawv ntes kaw thaum
lub 1 hli ntuj tim 10, 2010, lawv paub tias yog tuaj hais Kuam rau
nram Vientiane ces lawv yuav raug kuam muab lawv cov Hmoob muas xyuas,
rau qhov tias Kuam txoj hauj lwm tau nyaib los ua hauj lwm rau hauv
Vientiane lawm, hauv yog Kuam chaw nyob, ces lawv thiaj tsim qhov teeb
meem no rau Kuam tus tub pem npuam keo, kom Kuam nce mus pem sub lawv
cov Hmoob muas thiaj zoo muab Kuam ntsaig.  Kuam mus txog pem ces Hnub
Kuam ploj kiag ces yog lub 1 hlis ntuj hnub tim 13, 2010 tas los ntawd
ntag.
Kuv xav nug tus kwv Dekfangkhong, saib seb koj puas paub tias Kuam mus
nyob rau pab Chaofa twg lawm thiab. rau qhov nplog twb tso caub nab
thib mus txheeb nug "xwj" lawv pem tas lawm lawv tsis paub txog Kuam
tuaj txog pem lawv li, lawv tsis lees paub "pab tib xej" tuag nthi
tsis pom Kuam mus txog pem. Ces caub nab thib mus xwj "xwj" tsis tau
dab tsis lawv rov los lawm. Leej twg paub zoo tshaj ho hais tuaj qhia
rau peb ov.
YTK
Kuam mus txog pem npuam keo

Muab saib tib zoo mas kuam yog ib tus neeg txom nyem cais kuam ua dev
caum kauv rau lpdr thiab rau hmoob america tibsi xwb nav. Zoo ib yam
li vwj mai thaum nyob vibnais xwb. Yawg ua dev caum kauv rau lpdr
thiab rau vp tibsis xwb. Yawg xa neeg mus nplog cais tau ib pob nyiaj
ntawm vp. Yawg ho qhia rau lpdr tias muaj neeg los nplog lawm, yog mus
lawv suav hav zoov twg cais lpdr xa tub rog mus tos kev tua. LPDR ho
xa ib daim check nyiaj tuaj rau yawg cais yawg tau ob pob nyiaj tas
mus li. Thaum kawg sov yog lpdr los yog newhorm muab vwj mais qhuab
lawm xwb.

Hmoob_lao thiab Yawgnomdub,
Qhov uas hais tias Kuam tua PKH ntawd yog Bee moua chaofa ua tus hais
xwb tsis yog kuv hais, peb tau nrog Kuam tham mas twb yog tom qab PKH
tuag tas lawm es peb thiaj tau nrog Kuam tham, tab sis peb tsuas yog
xav taug nws qab soj nws lw saib seb nws ua dab tsis rau Hmoob xwb,
Vim tias Kuam tau ntxias Chaofa coj los tua ntau ntau tus li kuv twb
tau hais tas lawm mas peb thiaj li tau mus nrog thiab luj  tus neeg
phem txoj kev lim hiam seb nwg muaj kev npaum li cas txoj yuav siv ua
phem rau Hmoob xwb, hais txog Kuam mas cov Chaofa twb muaj neeg soj
tua Kuam ntau zaug rau thaum 1986 txog rau xyoo 1991 ntawd lawm tab
sis tua tsis tau nws li zoo li Kuam kuj muaj Hmoo thiab mus zaum twg
los tsis ntsib Kuam. qhov yuav tua Kuam ntawd yog yuav pauj kua zaub
ntsuab rov qab xwb, tsis yog lam xav tua neeg.
Nej yuav ntau nqi txoj twg los xij tej uas hais dhau tas lawm yeej
muab qhov tseeb coj los hais xwb, hos ntawd ua beechaofa hais los Kuam
Vwj yeej tau tuaj xyuas sawv daws li bee muas hai thiab, Kuam tau tuaj
xyuas PKM ob zaug, thawj thawj zaug lawv tau sib tham tsis haum ces
Kaum twb yuav luag muab PKM lawv ntsaig, raws li Kuam hais rau peb
paub, ces peb cov neeg tau hais rau Kuam kom ua siab ntev, peb Hmoob
sawv daws koom ua tib txoj hauj lwm xwb, ces Kuam thiaj rov tuaj ntau
lawm tom qab no kuv tsis paub zoo lawm.
Ytk

PY YTK,
Yog li ces PY Beemuas & Fajkhaum nej play kid's politic xwb. Tej lus
no yuav tsum yog lus zais, ciaj tuag los qhia tsis tau rau leej twg,
tabsis nej coj los hais ua kev lom zem rau ped rau nrad xwb.
Peb puas tseem tshuav kev cia siab rau nej?
HL

Dekfangkhong thiab Yaj tshaj koob,
Yog nej pheej hais ua luaj hais tias nej tau mus ntsib thiab nrog kuam
tham lawm no,  cas nej tsis ua li no:
1.  Muab nws daim duab los rau sawv daws saib
2. Qhia saib nws lub zos nyob rau qhov twg, Address please
3. Cas nej tsis muab nws tua thaum  nej pom nws (tuaj ntsib Paj Kaub)
4. Nej xab tau dab tsi ntawm nws tiag???
5. Qhia kiag nws tus xov tooj, cov ntseeb ze tus xov rau sawv daws
paub.  Yog leej twg xav pab los kom hu mus nug.
Txob ua dev tai caus es thaum hnob tso ntshiab ces pheej yuav los
nkaum tom luag tej pob tw xwb.
Yog nej yuav ua KAS MOO, particularly nrog blog sib tua xwb, ces kuv
mam li qhia nej nawb.
Communist people are not good.  Even themselves don't trust each
others.  You must use your psychology to break them a part and that is
very easy.   Yog nej yuav ua KAS MIA xwb ces mus ua rau SUAV thiab
THAIB teb zoo dua law vim yuav tsis muaj leej twg los ntes nej nawb.

PY cwjmem,
Peb Moob tog saab xi yeej tsi tau muaj ib tug tau moog kawm kev twm
peb tug yeebcuab lub tswvyim thaum peb sib ntsib sib thaam saib luas
has lug rua yug yog tawm ntawd lub sab lub plawv los yog ntawd dlaim
tawv tis cauj xwb. Luas has zoo zoo rua yug ntawd dlaim tawv tis cauj
xwb los yug tseem ntseeg tas luas has tawm ntawd luas lub sab. Le
ntawd yug Moob txhaj tau nraug txuj kev tuag ntau tug lawm. Tog saab
laug mas luas yeej tau kawm txuj kev dlaag ntxag tuab neeg, thaum luas
tuaj txug ntawd koj hab kuv mas luas twb yuav muab peb tug yeeb cuab
tua rua peb saib tabsi qhov ntawd yog kev dlaag ntxag kom yug tsi xaam
pum luas txuj kev phem rua yug taam sim ntawd xwb.
Thanks,

Bawg Yaaj Tshaaj Koob,
Kuv paub tib tug Moob kws yog txheeb neej txheeb tsaav tabsi yog tog
Ploglab yeej tau nrug Nploglab hab cov phoojywg Ntaav toj, Khab Mub,
sib caav yuav laug sib tua vim qhov koj has. Muaj ib tug kwvtij Ntaav
toj tau has tas, thaum taab tom moog tua Moob haav zoov, yog mej nteg
tau Moob nuas ce muab rua kuv tua. Nuas ce tug kwvtij Moob nuav teb
tas yog mej nteg tau Phub thawj hab Nplog ce muab rua kuv tua. Le nuav
ce cov Phub Thawj hab Nplog tsi txau sab hab yuav muab Yawm tua tabsi
Yawm hos yog tug thawj coj, Company Commander. Yawm nrug hlo phom AK47
lug tua cig cov tub peeb zeem Phub Thawm hab Nplog. Qhov kws Yawm ua
tau zoo le ntawd los vibyim yog muaj cov tub peebzeem Moob coob dlua
es txhaj safe rua Yawm xwb.

tony and others-- kuv mas kuv hais li no xwb.  txawm npaum li cas los
yus haiv hmoob ces zoo nkaus li tus niag me nyuam ntsuag tu qab tu twv
nrog luag nyob xwb.  txawm yus yuav txawj thiab ntse npaum twg los
yeej yuav tsum mag luag rho khauj tsiav khob taub hau xwb xwb li.  peb
yuav prevent tsis tau qhov no kiag li, tab sis qhov peb yuav reduce
tau qhov luag rho khauj tsiav rau yus heev heev.  qhov ntawd yog peb
yuav tau tsum tau xyaum mloog lus, ua raws luag txoj cai, thiab yuav
tau ntaus phooj ywg zoo nrog luag xwb thiaj tsis mag khauj tsiav heev
heev xwb.   koj sim muab xav seb yog 2 tug me nyuam ntsuag nrog koj
nyob es 1 tug mloog lus ho 1 tug mas against koj tag mus li xwb no koj
hlub thiab pab tus twg dua mas?

Mouatony thiab Cwjmem,
Yog yuav saib qhov tseeb ces Kuam Vwj mas thiaj yog ib tug neeg muaj
Kas Moos zoo,tob tshaj plaws ,neeg ntse luag kawm tawm los tiag-g.
Hos peb tog ces ruam-m sawv tom hav nyom mus ua kas moos xwb ces yuav
ua cas yeej luag.......tseem yuav tuag coob zuj zus rau Kuam tes
od...... qhov ncauj los loj li loj,khav txiv li khav txiv ces kawg mag
hlais ib tug zuj zus.Peb cov ua teb no zoo li tseem muaj kas moos zoo
zog. Sawv daws tsum xad yog ruam npaum no naj........nyias rov mus
yaim-m  nyias niag 3-4 nplaig ces pw twj ywg thiaj tsis tuag sai nawb.
Hais txog ntawm Kuam mas: Yog nplog liab tseem coj li thaum xyoo 75-99
ntawd mas Kuam tsis tuag nawb.......Nplog tseem tsa Kuam ua ib tug nai
loj zog tuaj lawm xwb. Lawv muab Kuam coj mus zai zoo li
zoo ..........Yog cov Caub Fab tua tau mas Kuam thiaj tuag tiag
nawb.Raws li xyooo 75-86 ua cov hmoob nplog liab pheej tua peb cov
hmoob tuag tsheej tsev mas.......thaum nplog liab pom tias yuav paim
quav lauj.......no ces Nplog liab ua txuj tuaj muab nws ntes lawb tej
pom yaj,tej hnub qub coj mus kawm lawm......qhov twg tom qab sawv daws
soj-j mus nws mas haj yam tau nom loj zog tuaj.......hom neeg tua-ua
neeg li Kuam mas nplog liab hlub nws tshaj lwm tus nawb.

Phoojywg Cwjmem thiab Hmong-Lao,
Kuv tsi tau hais tias kuv tau ntsib Kuam Vwj thiab tau nrog Kuam Vwj
tham los ua kas moos no laiv. Tej zaum YTK cov lus lom tau neb lub
hlwb lawm xwb pod?
Hos hais txog qhov tais caus thiab yuav nrog nplog sib tua mas yuav
tsi tau tham txog. Vim tsi yog lub luag yuav coj tuaj khav rau hauv
no. Yog leej twg ua tau los kuj ho caw mus ua thiab.

Cov phoojywg,
Kuv pom li Phwvnyawm pom thiab..Nej ceev faj tsam tos nco luag twb
npuaj npuaj yus xwb phws ces nti tsis taus nawb...Phiaj