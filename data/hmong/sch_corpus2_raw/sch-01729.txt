Nej puas nco thiab puas muaj lu kuv thiab. Nyob rau xoom ib vib nais
mas cov pej xeem sau nyiaj rau pab thas xoom ib tsim tau lub khw muag
khoom hauv xoom ib thiab yuav muab cov paj faib rau cov tso nyiaj
tabsis cov muag khoom muab noj tas lawm. Xyoo 1978-1980 mas cov nyiaj
poob peev tas thiab tus xav tsho cov nyiaj tawm los yeej tsi tau li.
Sawvdaws tau mus sib tham hauv hoob kas xoom ib. Thaum ntawm koos mas
ntas Vaj Xab ua pab thas xoom ib. Vaj Xab tau hais hnyav heev tias tos
cov nyiaj poob tas los vim cov muag khoom muab yuav tej lub thev loj
loj nqa tsawv xwb nej, saib xwb yeej paub lawm.
Sawvdaws tau muab xab lauv tias tsi pub tsho cov nyiaj lawm, yog leej
twg tawm npe mus txawv tebchaws ces mam tsho rau tus ntawm lawm xwb.
Tabsis thaum kuv tawm npe tuaj USA ces txhua yam kab voos kab vais ces
kuv yeej tsi muaj caij mus tsho kuv 5,000 bath nyiaj li, kuv cia li
tuaj USA lawm xwb cia rau cov muag khoom noj dawb li xwb tiag.
Nej leej twg puas tseg nyiaj rau lawv noj dawb li kuv thiab. Tuaj txog
tebchaws USA no lawm no puas zoo kom tus muag khoom lub caij ntawm los
kom pab thas vaj xab lawv them rov qab?

Yawg Nom Dub aw... ua cas tsam no tseem hais tej lus ko na?  Hnub koj
nce kiag dav hlau tuaj tebchaws no ces nuj nqis tag li ntawd lawm los
mas.  Txhob muab tej ntawd rov los hais lawm.  Koj puas muaj ntaub
ntawv prove hais tias koj tau tso 5,000 baht no ma?  Muab xam los ces
$100+ xwb yeej tsis muaj qab hau dab tsi lawm os.  Koj rov mus hais
tej no tuaj ces luag yuav pom tias koj nkhaus npaum cas no xwb tiag.
Tsum kiag nawb tijlaug!

Yawg Nom Dub aw... ua cas tsam no tseem hais tej lus ko na?  Hnub koj
nce kiag dav hlau tuaj tebchaws no ces nuj nqis tag li ntawd lawm los
mas.  Txhob muab tej ntawd rov los hais lawm.  Koj puas muaj ntaub
ntawv prove hais tias koj tau tso 5,000 baht no ma?  Muab xam los ces
$100+ xwb yeej tsis muaj qab hau dab tsi lawm os.  Koj rov mus hais
tej no tuaj ces luag yuav pom tias koj nkhaus npaum cas no xwb tiag.
Tsum kiag nawb tijlaug!
Yog los mas, kuv teej paub tias thaum ya dav hlau tawm tebchaws ces
yeej tas lawm tabsis lam xav nug seb puas muaj cov tau tso nyiaj tseg
li kuv xwb. Ntawm qhov muaj ntaub ntawv ua pov thawj mas kuv yeej
tseem tseg tau daim ntawv tso nyiaj cia tiag. Yog nej leej twg sau
phoo ntawv txog vibnais thiab khw poob peev es xav tau ntawv tso rau
nej phoo ntawv no kuv tseem khaws tau cia es kuv muab muag $5,000.00
rau nej os vim nej phoo ntawv yuav muag tau nyiaj ntau heev. Kuv
ntseeg tias yuav tsi muaj neeg khaws tau lawv tej ntawv cia lawm
tabsis kuv daim tseem nyob vim kuv xav tseg cia seb kuv puas sau ib
phoo ntawv txog zaj no. Tabsis nim no laus lawm ces tsi xav sau lawm,
yog nej leej twg sau ces kuv muab muag rau nej os. Txhob lam cem tias
kuv nkhaus no maj, yog nkhaus npaum koj hais ces yeej tsi tseg 5,000
bath rau lawv noj dawb noj do li los mas tab txawm lawv muab los kuv
yeej tsi yuav lawm thiab os.

yawgnomdub,
Thaum Vajxab ua pabthas xoom ntawd kuv tseem tsis tautau mus ua
haujlwm, tabsis tomqab ntawd kuv kuj tau mus nrog lawv ua haujlwm hauv
tau ze li 1 lub xyoos thiab losmas, tabsis tusiab uas kuv tsis tau noj
ned.  Yog tau noj lawm no kuv yuav ua twjywm tsis qhia leejtwg thiab
uatxuj tsis paub li xwb.  Qhov tau noj mas ntshe yog thaum tawm nroog
mus yuav khoom los muag mas kuj lias siv yuav tshais yuav su tej mas
kuj muaj, tabsis ciali ntsaws hnabtsho mas aub kuv tsis tau li nawb.
Seb lawv cov loj, li koj hais, ho tau noj mas kuj tsis paub'ov.
Ab, tej niag ntawd twb tsis npaum li cov niag xa ntawv, mailman, hauv
xoom uas mus lav ntawv los es muab luag tej nyiaj nyiag tag losmas.
Kuv tseemnco tau tias muaj ib yawm npe hunkausli kuv lub thiab yawg ho
yog ib tug nqantawv thiab no ces tsawg daim ntawv uas yog kuv li ces
yawg yeej luajzus nqa lawm tag.  Kuv muaj cov neejtsa xw nyiaj ob peb
zaug los yeej tsis txog li las'as.  Thaub muab coj mus pauv tag.  Toss
tsis pom los mamli hu tuaj rau Meskas no ces lawv haistias auj, xa los
lawm ntev lawm laiv no xwb.
ua li lawv hais uas txhob muab tej niag ntawd coj los xav.  Txiav cuag
li yus npaj mus tua ib cim nas xwb es twb phob tag li ib ob puas lawm
thiab ne.
kuamemiab

Aub sub koj nim yog tug muag khoom hauv lub niag khw xoom ib thiab os.
Thaum ntawm mas niag hmoob coob coob ces kuv yeej tsi paub leej twg
muag khoom hauv li tabsis kuv pom zoo li ib tus tub thiab ib los ob
tus ntxhais pheej muag khoom hauv xwb, li ntawm los kuv niag twb tsi
paub npe.  Cov nyiaj uas pawv tas lawm mas yeej tsi muaj leej twg paub
meej tias yog li cas. Yog yuav hais tsawv txoj cai thiab kab ke ua num
ces Vaj Xab yog tus yuav tau lav xwb vim yawg yog huam nab xoom thiab
cov nyiaj muag khoom tau yog yawg ua tus khaws. Yawg yog tus muaj feem
tswj saib lub khw kev muag khoom thiab nyiaj txiag poob thiab tau.
Tabsis yawg cia li ua tus tsi lees paub li ces yawg muab liam rau cov
muag khoom ua cov noj cov nyiaj thiab muab yuav thev loj loj, muab coj
mus ua si tham hluas nkauj tas lawm.
Kuv yeej tseem nco ntsoov Vaj Xab cov lus liam rau cov muag khoom
thiab haiv kiag hauv rooj sab laj tabsis nej cov muag khoom cia li tsi
teb li. Tej zaum kuj yog nej tseem hluas hais tsi taug. Tej zaum kuj
yog nej hwm yawg thiab ntshai yawg. Tej zaum kuj yog nej tau muab cov
nyiaj noj lawm tiag. Li cas los sawvdaws yeej tsi paub qhov tseeb
thiaj hais tias tsi pub tsho cov nyiaj tawm, yog tsho tawm tas ces lub
khw yuav tuag mus. Yog leej twg tawm npe mus txawv tebchaws lawm ces
mam pub tsho. Li ntawm los kuv niag twb tsi muaj sij hawm tuaj tsho
kuv cov nyiaj thiab txawm tsho los twb tsi nyob thaibteb lawm es yuav
siv cov nyiaj ntawm li cas thaum coj tuaj txog tebchaws USA no, li
ntawm kuv thiaj kav liam. Kuv xav tias coob tus yuav kav liam ib yam
li kuv thiab.
Kuv xav tias thaum ntawm nej yuav tau teb Vaj Xab thaum nws liam
ntsees rau nej ua tus noj cov nyiaj ntawm. Li cas los kav liam nws yog
yav tas los lawm xwb thiab hmoob kev sib koom yeej zoo li ntawm. Txawm
niaj hnub no los tus lw ntawm yeej tseem tsi tau ploj li es hmoob
thiaj ntshai ntshai sib koom lawm. Txhob ntxhov siab.