April 21, 2004
Cov kwv thiab cov muam:
Peb sawv daws yog ib co Hmong intellectuals txhais tau hais tias yog
ib co paub tab. Peb tsis txhob lam tau lam sau thiab lam tau lam hais
nyob tsam luag neeg pej kum pom ces luag yuav thuam peb haiv Hmoob
hais tias peb yog ib haiv neeg tsis paub legal system, tsis paub
public administration los puas yog ib haiv neeg nyiam ua tej yam
txhaum luag teb chaws tej kev cai lij choj. Kuv tau nyeem ib tug Fab
Kis sau ntawv hais txog peb Hmoob, nws sau hais tias: "Les meo sont un
peuple sans foi ni loi" (The Meo are a people without faith and law).
Raws li kuv paub mas txij tus Sous-lieutenant mus rau tus General mas
yuav tsum tau mus kawm ib lub military academy tawm los thiab yog huab
tais los puas tus president hauv ib lub teb chaws sau ntawv royal
orders los puas presidential orders tawm muaj citation tib si los chob
xab rau tus neeg ntawd mas nws thiaj muaj cai ua tus nom ntawd.
Raws li kuv tau ua research mas peb Hmoob nyob ntiaj teb tsuas muaj
General Vang Pao thiaj yog General nkaus xwb. Dua li cov ces puaj leej
yog cuav tas tib si. General Vang Pao tau mus kawm Ecole d'Eleves
Officiers Fab Kis (French Military Officer Academy) nyob Dong Hene sab
Nplog qab teb during the French colonial period. Thaum yuav nce mus
rau Commandant los puas Major, General Vang Pao tseem tau mus kawm kev
cai tub rog qib siab ntxiv nyob rau Vientiane. Txog lub 12 hlis 1960,
nws mam tau nce los ua Lieutenant-Colonel nyob hauv Lao National Army.
Xyoo 1964, Lao Prime Minister Souvanna Phouma pom hais tias tsov rog
hnyav rau sab Nplog qaum teb uas muaj Hmoob coob, Tseem Fwv Nplog
thiaj tsa Colonel Vang Pao los ua General kom muaj cai los ua tus
Commander of the Second Military Region of Laos.
Nyob Vietnam kuv paub mas tsis tau muaj ib tug Hmoob los ua General.
Kuv pom ib daig Video hais Vaj Txoov, thaum ub nyob sab Dien Bien Phu,
mas yog ib tug Hmong General. Tab sis yog lam hais xwb. Nws yog ib tug
Lieutenant nyob hauv Fab Kis cov tub rog G.M.C.A. Nyob sab Viet Minh
mas li kuv paub mas Vo Nguyen Giap tsis tau tsa ib tug Hmoob sawv los
ua General nyob hauv Viet Minh cov tub rog ib zaug. Tsuas muaj tib tug
neeg Tho (ethnic minority) nyob sab Cao-Bac-Lang, Nyab Laj Qaum TEb,
uas muaj lub npe hu Chu Van Tan thiaj tau promotion los ua ib tug
General hauv Socialis Vietnam cov tub rog thaum Vietnam War
(1960-1975) xwb.
Nyob Suav teb (China) mas raws li kuv paub, Mao-Tse Tung tsis tau tsa
ib tug Hmoob sawv los ua General hauv nws Red Army. Lub 4 hlis xyoo
1975, Royal Lao Government xa kuv thiab ib pab delegation mus China.
Peb pab delegation tau tuav Marshal Zhu De tes nyob hauv lub Great
Hall of the People nyob Beijing. Marshal Zhu De yog tus thawj tub rog
loj kav tas nrho Mao-Tong cov tub rog thaum nrog Chang Kai-Check sib
tuas nyob China. Tsis tas li ntawd, xyoo 1988 thiab 1991 kuv kuj tseem
tau rov qab mus Suav teb nrog cov Professors Hmoob Suav ua conference
ob zaug nyob Beijing hais txog peb Hmong history and culture. Peb
Hmoob nyob Suav teb yeej tsis muaj ib tug tau sawv los ua General.
Peb Hmoob thoj nam tuaj txog teb chaws Amelikas. Peb tuaj qiv luag toj
yug yaj, qiv luag tais rau ntxhai xwb. Kuv tsis to taub hais tias vim
li cas peb Hmoob thiaj muaj txog 600-700 tus generals? Raws li kuv
paub mas Hmoob cov generals no mas tsis tau muaj ib tug tau mus kawm
Ecole des Eleves Officiers (Military Academy) li General Vang Pao.
Muaj ib txhia General Hmoob twb tsis tau kawm ib tug ntawv. Tsis tas
li ntawd, peb tsis muaj Tseem Fwv (Government) thiab tsis muaj huab
tais li thaum nyob Laos ua ntej 1975. Cov Amelikas thiab lwm haiv neeg
pom peb cov Hmong generals coj hnub qub daj vog nyob U.S.A. mas luag
hais tias peb Hmoob ua me nyuam yaus ua nkauj nyab tsis paub tab dab
tsi thiab tsis paub txaj muag hlo. Lawv hais rau kuv hais tias cov
generals no yog fake generals los puas yog tib cov cuav naiphong nkaus
xwb. Thaum peb yawg Tooj Kaim Yaj lub ntees tuag nyob Saint Paul,
Minnesota, xyov leej twg tseem mus tiv xab General rau nws thiab tseem
mus hais rau local newspapers hais tias peb yawg Tooj Kaim Yaj mas yog
ib tug General thiab mas ua kuv txaj muag kawg nkaus. Kuv thov peb
Hmoob tiag tiag, thov sawv daws tsis txhob ua tej yam poob ntsej muag
li no ntxiv lawm.
Peb cov Hmoob feem coob tsis paub hais tias thaum Vientiane Accords of
1973 (uas kuv tsis tau sign), tog Royal Lao Government thiab tog
Pathet Lao tau sau hais tias yuav tsum muab cov tub rog phij xej
txhais tau hais tias cov tub rog S.G.U. (Special Guerilla Units) rhuav
tshem kom tawm tas du lug tsis pub muaj. Thaum 1974, cov C.I.A. thiaj
txiav tu nrho tsis pab nyiaj thiab tsis pab muas txwv tuaj rau Second
Military Region lawm. Tsis tas li ntawd, Prime Minister of the Royal
Lao Governement tau hais tias nws muab tsis tau Hmoob cov tub rog
S.G.U. cov military ranks mus nkag rau hauv Royal Lao National Army
vim hais tias cov tub rog S.G.U. no tsis tau mus kawm kev cai tub rog
hauv Lao Military Academy tawm los raws li kev cai tub rog, General
Vang Pao thiaj pib muab Hmoob cov tub rog S.G.U. tso tawm. Thaum ntawd
nplaum thiab laj npawj thiaj pib tawg zom zaws qhov txhia chaw nyob
hauv Looj Ceeb. Puas yog cov Pathet Lao tua? Tsis yog. Yog Hmoob cov
tub rog S.G.U. uas raug tso tawm lawv tsis zoo siab rau cov nom Hmoob
thiab nom Nplog, lawv yog cov tua. Xyoo 1975 yog peb tsis khiav tawm
teb chaws Nplog mus mas xyov Hmoob tseem yuav sib tuas Hmoob li cas
vim tib qho Hmoob cov tub rog S.G.U. tsis zoo siab tawm tub rog thiab
muab lawv cov ranks ua Captain, Major thiab Colonel tso pov tseg. Raws
li General Vang Pao tau hais rau peb ib zaug nyob tom Vaj Leej tsev
hauv Saint Paul, Minnesota, mas nws hais tias thaum ua tsov ua rog
hnyav hnyav nyob Looj Ceeb, leej twg coj tau 100 tus kwv tij tuaj rau
General Vang Pao ces nws cia li muab tus ntawd tiv xab ua Captain xwb.
Vim li ntawd, cov tub rog Hmoob nyob 2nd Military Region mus ua tsov
ua rog thiaj tuag coob coob, vim feem coob tsis tau mus kawm kev cai
tub rog tawm los.
Vim li no, kuv thiaj tsis to taub hais tias niaj hnub no, peb twb tsis
muaj teb chaws lawm, peb twb tsis muaj Tseem Fwv Royal Lao Army lawm,
peb twb tsis muaj Royal Lao Government lawm thiab, ua cas thiaj muaj
tau 600-700 tus Hmong generals nyob thaj av Amelikas no? Hmoob muaj
txog 600-700 tus general Hmoob mas yuav tsum muaj txog 7,000,000 tus
tub rog Hmoob. Hmong cov general mus nrhiav neeg qhov twg los ua tub
rog kom txog li ntawd? Tsis tas li ntawd, nyob USA no mas tsuas muaj
Tseem Fwv Amelikas (U.S. Government) tib leeg thiaj muaj cai muab nom
muab tswv rau cov pej xeem. Leej twg nyob lub teb chaws no lam muag
nom muag tswv rau cov pej xeem mas yog fraud. Leej twg muab nyiaj muab
txiaj muas nom muas tswv mas yog corruption. Fraud thiab corruption
yog ob yam txhaum U.S. law tib si. Kuv xav kom peb Hmoob Amelikas nco
ntsoov U.S. State Department cov lus ceeb toom (warning) hnub tim 26
lub 2 hlis 2004: leej twg nyob thaj av U.S.A. ua kam kub xaj mus tua
ib lub teb chaws twg uas nrog U.S. Government muaj diplomatic
relations mas tus neeg ntawd yuav mag kaw nkuaj 25 xyoos; leej twb pab
nyiaj pab txiaj mus rau ib cov neeg nyob tom hav zoov (rebels) tua ib
lub teb chaws uas nrog U.S. Government muaj diplomatic relations mas
raug mus nyob nkuaj 25 xyoos ib yam. Kuv xav kom peb cov Hmoob sawv
daws nrog xav, nrog hais thiab nrog kho tam sis no mus. Yog tsis kho
mas ntshai muaj ib hnub peb Hmoob nyob Amelikas teb yuav poob ntsej
muag loj.
Dr. Yang Dao
Note: Kuv sau ua lus Hmoob vim kuv tsis xav kom luag lwm haiv neeg
hnov peb cov lus no. Thov nej cov Hmoob tsis txhob muab tej teeb meem
Hmong Generals los sib cav ua lus English rau luag hnov, nyob tsam
luag thuam peb haiv Hmoob. Thov nej sib cav ua lus Hmoob xam.
--------- Original message -----------------------

Maiv Nas,
Hmoob cov GENERALS ces suav tsis txheeb.  Tim US no muaj 5, 6 puas
leej hos tim Nplog los muaj txog li ntawm 50, 60 caum leej.  Hmong cov
general no ces yog general so quav xwb os.  Txhob mus nkim koj tej sij
hawm rau Hmong tej general no.  Hos yog koj ho xav paub heev li no ces
koj nrog General Charlie tham es kom yawg qhia koj.
NeoHmong

Nyob zoo tijlaug Tswv Dao,
Ua tsaug uas koj ho siv koj lub sijhawm tuaj feeb tej lus tseem ceeb
li saum no rau peb sawv daws paub.
Kuv tus vauv Miskas yog los ntawm ib tsev neeg military family. Nws
txiv nws yawm thiab nws ib tug txiv ntxawm puav leej yog American
generals. Nws tau tham rau kuv tias Miskas lub tebchaws tsi tau muaj
tub rog coob txaus uas ua rau nws muaj cai muaj txog tus Coos Phoos
(five star general). Tsuas yog president Eisenhower thiaj tau Coos
Phoos xwb vim tias nws yog tus commander in chief of the European
Allies during WWII.
Movtshua,
pdy

Dr. Yang Dao,
Koj kab lus kawg koj hais tias yog leejtwg mus ua kubxaj los yog xa
nyiaj xa txiaj mus rau cov Hmoob hav zoov yuav raug kaw 25 xyoos. Peb
sawv daws los yeej nkag siab txog U.S State Dept txoj cai. Tabsis kom
peb ho tig los to taub tias cov Hmoob hav zoov no muaj CIA ib txais
tes nyob rau hauv. Tsi tas li ntawd, congress kuj muaj ib txhais tes
txheem nyob rau hauv ib yam.
Thaum mus zoo li no, kuv pom tias nyob ntawm qhov role yus play xwb.
Yog yus nyob ti rau hauv U.S State Dept ces yus yuav tau hais lawv yam
lus. Tabsis yog yus ho yog ib txhais tes ntawm pawg CIA ces yus kuj
yuav tau ua yus txoj haujlwm thiab.
Hais txog qhov raug kaw 25 xyoos ntawd, nws yog U.S State Dept txoj
cai. Tabsis kuv tsi xav tias Hmoob yuav tsi ruam txog qhov tias Hmoob
xav tub rog Hmoob nyob Miskas mus tua Nplogliab. Tus real politician,
nws yeej paub qhov role nws play thiab nws yeej muaj tus cawm seej pab
nws txog qhov nws ua. Yog tus politician twg es nws plhom moj lha dhau
luag qhov limited, ces nws yeej yuav raug ntes tiag thiab.
Kuv muab example li lub tebchaws Thaib. Lawv kuj muaj intelligence
agency ib yam li Amelikas teb no thiab. Tabsis yog leej twg khiav
haujlwm nyob rau lawv lub circle ces kuj tsi muaj dab tsi. Tabsis yog
leej twg khiav dhau luag qhov limited ces kuj mag ntes ib yam. Vim li
no peb ib co Hmoob thiab xij mag ntes nyob Thaib teb.
Kev ua kubxaj los kas moos yog ib txoj kev uas yus tus kheej yuav tsum
tau kawm paub. Lawv ua kubxaj lawv tsi raug ntes tabsis yus mus ua
kubxaj yus ho raug ntes. Qhov no yog ib yam tu ncua uas yus yuav tau
kawm ntxiv.
Tsuas xav li no xwb.
Bravo

DYD, yog ua li cas koj thiaj xav tias cov lus thiab cov neeg nyob hauv
SCH no yog ib co tseem ceeb? Thaum ub kuv kuj xav li koj thiab, tab
sis tsam no kuv tsis xav li koj lawm. Vim kuv tsis yog ib tus neeg
tseem ceeb (intellect/scholar) li koj xav, tsis tas li xwb kuv kuj pom
coob tus los puav leej muaj tus cwj pwm hais lus zoo li kuv thiab (coj
lub siab khib, khib thiab ceeb ceeb nyeej). Yog li kuv thiaj li ntseeg
tau hais tais peb cov coob nyob hauv SCH tsis yog ib co neeg txawj
ntse. Peb yog ib co neeg tuaj sib noog sib tham sib cav lub paj lus
cua xwb. Yog leej twg khaws tej lus hauv no coj mus siv coj mus xav es
ces tsis noog qab tog hau xauv kom meej, kom dav, kom zoo ces tus
ntawv yeej yuav tsis muaj qhov zoo siab los puas kev kaj siab rau nws
li.
Yeej yog thiab zoo uas muaj nej ob peb tug neeg muaj koob muaj npe
muaj meej mom tuaj nrog peb tham hauv no, tab sis kuv tsis tau muab
tej lus nej hais ntawv ntaus qi siab tshaj tej me myuam yaus tsis paub
qab hau dab tsi li kuv no li thiab.
Kuv xav hais tias nej tej lus koob hmoov zoo tsis tsim nyog coj tuaj
hais tso tshav puam li no. Yog leej twg muaj siab cia saus tiag tus
ntawv kuj mam teem caij nyoog zias tuaj nrog nej tham. Thaum txog lub
xyeej ceeb ntawd nyaj yuav tsis lig. Ua neeg, yog yam yus tau dawb yus
yeej saib tsis muaj qi li sav. Kuv tus kheej twb tau yuav pib dav hlau
tuaj mloog koj tej lus koob hmoov, lus txhawb siab qhov zaus lawm
thiab.
Kuv xav hais tias, tej koj hais los saum no yeej yog thiab zoo kawg
lawm, tab sis tus neeg uas tsis pom zoo, tsis paub zoo, tsis xav zoo
ces tab txawm koj yuav muab tej lus nyiaj lus kub ua dej ua cawv
txhaus rau lawv noj lawv haus tas lo nws yeej muab ntuav tawm tas rov
qab. Tus uas xav zoo ces tav txawm tej kev txhawj kev ntse ntawd yuav
nyob puag lwm sab ntuj los nws yeej yuav pheej zias tuaj mus dhiav
thiab muab kom tau, tib yam nkaus li koj tus ua tij tau ua dhau los
lawm.
Thaum kawg no, kuv xav hais tias, tej uas luag lwm pej kum haiv neeg
pheej saib tsis tshua taus peb Hmoob thiab pheej muaj ntsis txias peb
siv mus rau qhov tsis tshua tsim nyog li koj ua tij tau hais los saum
no tsis yog nyob ntawd qhov peb tsis muaj lub peev xwm ua tau tab sis
yog nyob ntawm qhov peb tsis muaj lub peev xwm yuav tswj tau, tuav tau
thiab txuag kom tua tej yam uas peb ua tau ntawv. Peb tsis muaj lub
peev xwm yuav kho kom tej yam peb ua tau lawm kom zoo ntxiv.
Qhov peb tsis muaj lub peev xwm tswj tau thiab kho kom zoo ntawv yog
tim qhov twg? Kuv yuav tsis hais ntxim lawm. Luag tej laus ib ntxwm
hais tias "Nplooj Yoog Kav, Noob Yoog Tsav", yog li, kuv ua ib lees
hais tias peb Hmoob lub noob yeej tsuas zoo taus li no lawm xwb. Kuv
yuav tsis tos hnub uas Hmoob zoo tshaj no ntxiv lawm.

neohmong and all
http://www.terragalleria.com/asia/japan/nikko/picture.japa6313.html
See No Evil, Hear No Evil,Speak No Evil
Xib qhuab xib qhia tsis ua licas tabsis xib thuam yauv tsis pab datsi.
lamkoom

Bravo:
Tej zaum koj tsis to taub Dr. Yang Dao kab lus kawg!  Yog koj tsis
tseg ces tsis yog State Dept. tuaj coj koj mus 25 xyoos.  It is him
who will do the job.
That's his message.
Charlie

Dr. YD
thank you so much in this life for the long and never ending story of
hmongmen, i was grateful to hear such statement. it is so right that
we need someone as you to write in a place such as this because it
would broader our minds and thoughts. we are no long hmongmen and we
have to wait until the interesters are walking in to our place and
house to tell them. we need to learn how to expand our ideas, hearts,
touches, and dream of hopes. I too, believe that we need to establish
such thing as this forum, be open mind, discuss with reasons, ideas,
and visions to lead us hmongmen to some where in this world.
Ua tsaug rau koj us tub tau tuaj sau ntawv pub rau peb cov phoojywg
txhua tus tau nyeem, tsi tag li thiab qhia qhov tshwmsim yav tag los
kom peb paub zoo tshaj no es kom peb hos rub peb lubsiab lubntsw kom
ntev thiab loj tshaj no ntxiv es peb thiaj li yuav coj thiab pab tau
peb cov hmoob mus ib kaujruam lawm yuav tom ntej.  kuv ntseeg hais
tias, yog peb muab peb lub siab xamkhib thiab menquav no tso tseg, es
xeev xwb peb lub siab kom loj thiab hais dabtsi los hais kom yog muaj
reason thiab debate kom muaj chaws mus no peb hmoob mus deb heev lawm.
peb tsi txhob ntshaw ua tus hlob, txawm peb ua los txhob ua rau peb
lub npe thiab peb tus kheej kom muaj ntsej muag xwb, tabsi pab lub
siab dawb paug kom tau ib txoj kev zoo rau peb hmoob xwb zoosiab lawm
no, peb mus deb heev lawm aws. ua tsaug...
maina, ua tsaug ua koj post qhov topic no thiab, tusiab heev ua thaum
tseem hnov hais tias yog cov tub kawm ntawv nqib siab li hamline
university kiag yog cov students los hais thiab muab tej xwm txheej no
los hais rau public way thiab, tsi tsim nyog kiag---high
education--without respect is ......... tsi tag li xwb, peb txhob tos
kom luag nkag khuav thiab teem caij tuaj nrog yus tham lawm, muab lub
siab dawb paug coj mus siv pub cov neeg hmoob ntshe yuav zoo tshaj
lawm.
Tub TswvDaus, qhov tseem ceeb tshaj, mas vim peb hmoob nyiam nyiam ua
tubsab nyiag neeg lub niam tswvyim, es yog yus muaj zoo tswvyim los
yus thiaj li tsi xav tso thiab hais tawm xwb....tsi yog hais tias
nyiag tau lub tswvyim lawm es yuav coj mus ua kom zoo tshaj li yus lub
siab xav hos...coj mus uas thiab coj, es twb tsi txog li yus lub siab
xav es thiaj li tsi xav tawm tsam nrog hmoob sawvdaws xwb. tusiab
heev, yog leej twg tsi tau ua haujlwm nrog hmoob no...txhob maj
tuag.... yuav tsum ua haujlwm nrog hmoob tag mas yus thiaj li paub yus
tus kheej zoo.....
ua tsaug,
Born2behmong

Nyob lub tebchaws Thaib, Thaib officially tsa ob tus Nom tub rog Hmoob
xws li: Col Pa Kao Her (tuag lawm) thiab General Pracha Kosa. (Phoos
thaus). Ob tus no ua haujlwm ncaj nraim rau hauv thaib lub xabphas
khuas mabkhoos heejxat.
Bravo