Hmoob los lus hais tias, "ua ntej tau ntses lawv qab tau nab" no mas
yeej muaj tiag tiag li. Peb cov kwvtij Hmoob ua tabtom yuav tuaj no
mas kuv pab hlub thiab tab ncuab lawv kawg nkaus li. Lawv tsis kam
tuaj thaum Amiskas tseem nyiam thiab hlub Hmoob. Tsam no peb twb tuaj
nyob tau 30 xyoo. Amiskas twb ntxub thiab dhuav peb tag li lawm lawv
mam li tuaj. Kuv xav hais tias luag cov tawv dawb yuav tsis nqi tes
pab thiab txais tos peb cov kwvtij Hmoob no li lawv txais tos peb 30
xyoo tag los lawm. Peb cov Hmoob tseem txom txomnyem ces ntshe yuav
pab tsis tau lawv npaum li cov tawb dawb pab peb yav dhau los lawm
thiab. Peb cov kwvtij Hmoob no ces tuaj dhos nkauj peb txoj kev
txomnyem xwb los mas.
Tamsim no peb tsis yog refugee lawm. Peb yog Amiskas lawm. Yog li mas
ntshe peb yuav tau peem tiag thiaj li muaj huam vaj sib luag nrog cov
tawv dawb. Txoj kev muaj huam vaj sib luag ib yam li cov tawv dawb yog
ib qho peb yuav tau nta xib xub rau. Yog peb tsis lis txoj kev no es
pheej tseem niaj hnub mus xav txog Nplog Teb ces peb yuav poob qab deb
zuj zus mus xwb.
-M

Maina,  tej zaum ua ntej tau qhuav ntsej, ua qab tau zib ntab thiab
os. Vim li cas kuv thiaj hais li no. Thaum peb tuaj muaj tej tus neeg
tau hau dej nyob hauv lub toilet thiab tshaib plab kawg. Vim tsis paub
tias dej nyob qhov twg, ntsias ua cas pom dej nyob ntawd lub mi tais
dawb dawb tshe yuav huv thiab qab heev txawm ce los hau, tsis paub
qhib lub stove los ua mov noj li, pab niam tub mas quaj quaj tau 2-3
hnub tias zaum no mas yuav tshaib plab tuag laus.
Niam no peb Moob twb paub lus thiab muaj lub zeem muag mus deb kawg
lawm. Ameska tej nyuas qub pam, qub nris qub tsho tseem yuav xav tau
ua dab tsis. Yog peb txawj sib hlub sib pab peb Moob lawv cov tuaj
tshiab hab yam yuav tau zoo tshaj peb lawm ntau ntau npaug vim muaj
Moob paub thiab txawj lawm. Dej los yuav hau cov ua company twb
filtered zoo zoo, qab qab tsis yog dej qhov quav. Lawv yuav paub siv
qhov cub los ua mov rau tej minyuam noj vim muaj kwvtij neej tsa Moob
los yog cov case worker Moob yuav tuaj qhias lawv hais txog kev nyob,
kev ua noj ua hau.
Thaum koj muaj noj muaj hau, muaj peev xwm, thiab paub txoj kev vaaj
huam sib luag lawm koj xav tau dabtsis ntxiv thiab?. Yog li ib feem
ntawd peb Moob thiaj xav txog txoj kev nrog luag muaj teb muaj chaws
thiab nrog haiv neeg ntawd sib tws ua nom ua tswv, ua cov coj kom Moob
nyob rooj teb twg los muaj lub npe zoo. Lawv thiaj sib zog tag npaum
ntawd rau txoj kev xav tau xav zoo. Nej xav saib puag thaum ub Suav
thiab Lostsuas yeej saib tsis tau Moob tabsis niam no lawv yuav rub
tej Moob ua txawj thiab ntse los nrog lawv tuav laj tuav kam vim muaj
Moob nyob Ameslika no. Mam tham dua yom..
Tony

Maina,
Tsis yog txua txua tus tuaj ua ntej es tseem yuav tau ntshes. Muaj peb
ib cov Hmoob tuaj teb chaws no tau li 28 xyoo no tseem tau SSI thiab
nyob tsev luam xwb.  Ib txiav Hmoob tuaj teb chaws no li 12 xyoos xwb,
tib ho muaj vaj tsev zoo, ua tau lag luam zoo. Tsis txob thuam cov
niam qhuav tuaj no. Tsam ces 10 tom ntev no ntxiv, peb ib txua Hmoob
ua nej hnub nrog Nplogliab thiab nej hnub Kujxaj tseem ho caum tsis
tau cov niam qhuav tuaj no nawb.
thovpab

Nyob zoo tus phooj ywg thovpab. Kuv los yeej pom tau li koj hais ko
thiab. Peb haiv neeg Hmoob ib txhias nyuam qhuav tuaj tau tsis ntev li
10 xyoo tej xwb twb muaj vaj muaj tsev thiab lub neej twb hloov lawm
deb. Nyob li cov uas twb tuaj tau ntev ntau xyoo lawm los tseem tsim
tsis tau dab tsi zoo rau lawv tus kheej thiab lawv tsev neeg. Qhov no
yog lawv txoj kev xaiv xwb. Yog cov kub siab rau lub neej ces txawm
tuaj tau ntev thiab luv los yeej tsim tau lub neej xis teb chaws li
luag thiab. Yog tsis kub siab rau lub neej ces txawm tuaj tau ntev
thiab luv los yeej tsim tsis tau ib yam dab tsi tseem ceeb nyob rau
hauv lub neej.
-huabcua

Yog laud, kuv muaj ib niag kwv ua teb nyob Fresno xwb. Ua tau li 7
xyoo no xwb nws muaj txog 100 tawm acre av. Muaj nyiaj tso txog li 5
lub thab nas khas. Ho muaj ib pab kwvtij nyob Australia ua teb txiv
tsawb. Lawv muaj nyiaj tshaj nej cov nom kubxaj. Kuv ces hniaj hnub
asxaim cov no pab yug mov rau kuv xwb tiag.
Fajkhaum.

Cov niag ntsej muag ram aws, niag poj ruam maina nws qhov lus mas nws
hais tias yog nej ua ntej mus tuaj nplog liab tog tam sim no ces nej
thiaj li yuav tau ntses ho cov lawv qab ces yuav tau nab no xwb na.
YOg nej tsis ua twb zoo tes nws lub tswv yim mas nej yeej tsis paub li
ov. Tus poj ruam maina no mas nws nws ntxub ntxub nej cov kubxaj heev
li vim nws tsis muaj feem nyob rau hauv li ces nws thiaj li yuav ua
kom nej txhob mus txog nej lub hom phiaj xwb vim yog thaum nej mus
txog lawm ces nws yuav raug los ua nej tus qhev xwb. Yog li no nws
thiaj li xum tuag mus tuaj nplog sab es nplog pub li cas los yuav li
ntawv xwb na. Txawm li cas los txog thaumkawg ces kuv yeej pom hmoob
rov tua hmoob xwb saib leej twg yeej xwb. Raws li history mas cov mus
pab tog neeg phem tua hmoob yeej ntau xwb. Cov nyob suav los yog cov
hmoob tuaj suav tog yeej, cov nyob teb chaw nplog los yog cov tuaj
nplog nyab laj yeej xwb.
Li cas los kav liam, kuv ces tsis kes txog teb chaw lawm, kuv kes txog
ua paum kom txaus txaus ces tuag lawm xwb.
Amen

Huabcua,
Tos kuv hais li no, vim tias Kuv pom muaj ib cov Hmoob tuaj teb chaws
America no tau li 10 xwb lawv muaj nyiaj heev. Feem coob lawv tsis yog
cov nej hnub los sib ceg rau Kujxaj, COmmunist, thiab nyob rau SCH no.
Lawv yeej txawj ntse thiab muaj tus puav yuav los mus tau Millionaire.
Tab sis lawv tsis cav theeb li Hmoob ib txia. Kuv pom tau tias cov no
yog cov neeg zoo.
peb yuav tau xyaum nawb. Muaj ib txia mas, nyiam kha theeb tab sis ua
tsis tau dab tsi li. Kuv pom ib cov Kujxaj mas, ruam ruam tiag tiag
li. Lawv tsuas hais ua party, mus club, thiab get drunk tag li xwb
tias.
thovpab

Princess Huab Cua,
Kuv tsis yog hais tias lawv cov tuaj tom qab yuav caum tsis tau peb.
Kuv tsuas hais tias lawv yuav ntsib cov tawv dawb txoj kev ntxub xwb
tsis pom cov tawv dawb txoj kev txais tos vim hais tias tsam no Hmoob
tsis yog qhua lawm thiab Hmoob tsis yog refugee es yuav tuaj nyob ib
ntus xwb tabsis yuav tuaj nyob mus niaj txhiab ib txhi nrog cov tawv
dawb sib txeeb noj sib txeeb haus. Yog li es Hmoob nyuam qhuav yuav
pib tuaj xwb, twb muaj cov tawv dawb cem cem rau ub rau no lawm. Thaum
peb tuaj, peb txomnyem kawg tabsis mas peb tsis tau raug tawv dawb cem
tso tshav plhuav hauv radio, TV, hauv ntawv xovxwm, thiab lwm qhov li
cov Hmoob Thamkrabok niam no yuav tuaj. Thaum peb tuaj mas cov tawv
dawb tseem tabncuab txog peb thiab ua sponsor txais tos peb. Qhov nov
cov Hmoob Thamkrabok yuav tsis pom li laus. Ntshe lawv yuav tsis muaj
feem yuav pom cov tawv dawb txoj kev hlub yuav pom txoj kev ntxub xwb.
-M

Ms. M,
Kuv yeej nkag siab koj cov lus hais los mas. Tab sis hais txog cov
Hmoob uas tseem yuav tuaj tam sis no tos lawv ho raug cov neeg tawv
dawb no cem thiab ntxub los ntshe tej zaum vim twb muaj peb cov uas
twb nyob rau lub teb chaws no ua ntej lawm. Lawv thiaj li siv tib lub
tswv yim li lawv siv rau lwm haiv neeg coj los coj thiab siv rau peb
haiv neeg Hmoob. Haiv neeg tawv dawb no twb yeej paub txog tias peb
yog leej twg lawm thiab vim li cas peb thiaj li tuaj rau rooj teb no.
Qee lo lus koj hais yeej muaj tseeb tab sis kuv xav tias nws yuav tsis
tseeb npaum li ntawd thiab vim tias tej zaum yav thaum lub sij hawm
uas peb cov Hmoob feem coob tuaj ntawd, peb sawv daws los tseem tsis
tau paub txog lawv haiv neeg tawv dawb ntau puas tsawg li ntawd peb
thiaj li muab lawv saib thiab ntaus nqis tias lawv siab zoo, hlub tau
peb, thiab txhawb nqa peb heev. Niam no yus nyuam qhuav pib pom tias
lawv hlub thiab nyiam yus xwb tsis txhob rawm maj cia siab tias lawv
(cov tawv daws) yuav zoo siab txais tos thiab hlub yus txhua zaus li
koj hais ntawd. Tej zaum  ntshe thaum lub sij hawm ntawd, cov yuav cem
thiab ntxub txog peb haiv neeg Hmoob rau lub sij hawm thaum ntawd los
yeej muaj. Vim peb tsis paub lawv cov lus thiab tsis muaj t.v. uas peb
yuav pom tau tias lawv hlub thiab txais tos peb zoo npaum cas. Li
ntawd peb nyuam qhuav pom ib qho me me xwb ces txawm siv hais tias yog
lawv hlub tshua txog peb. Nyob li cov kwv tij Hmoob uas tuaj tam sis
no, haiv neeg tawv dawb los yeej yuav saib thiab ntxub lawv li lawv
ntxub peb thaum xub pib los txog niaj hnub no. Yeej tsis txawv li.
Txawm li cas los kuv xav tias twb muaj peb cov kwv tij neej tsa Hmoob
tuaj nyob rau lub teb chaws no ua ntej lawm, txawm yuav muaj kev kub
ntxhov ntau npaum cas los peb sawv daws yuav tsum los sib pab thiab
sib kho mus kom cov tawv dawb no paub txog peb zoo tshaj qhov uas lawv
niaj hnub paub txog peb no mus ntxiv. Koj puas xav li ntawd thiab?
-huabcua

Maiv Nas:
Thov teb koj, tus muam.  Amiskas tsuas pab peb kom peb peem tsheej
xwb; lawd tsis yog yuav pab peb mus tag ibsim.  Lawd cov menyuam kiag,
18 xyoo xwb ces lawd yeej muab ncaws tawm hauv lawd lub tsev lawm.
Peb twb yog Amiskas lawm; peb ib txhia tseem ua neej zoo tshaj tus Mab
Dawb thiab Mab Dub.  Yog peb sibhlub ces twb tsis hais peb pab tau peb
cov Hmoob Asmiskas xwb; peb muaj peev xwm yuav hlub taus Hmoob nyob
qab ntuj no.
Txhob tos luav ua rau peb noj xwb; peb yuav tsum tig rov los ua rau
peb noj mog.
Charlie