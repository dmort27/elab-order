tseemyeej & Hmoob,
Good stories!  Keep up with those hidden kwv huam thiab dab neeg.  Kuv
hnov ib yawm phub thaub hais ib zaj rau kuv mas nws hais li no:
Puag thaum ub od!!! nyob rau xyoo 1983, tom qab UNHCR kaw lub qhov
rooj txais tos cov ntxhw thoj nam khiav los nraim siav rau Thaib teb
lawm.  Txawm yog li ntawd lawm los ib co mtxhw yeej khiav tsis tu qab
los nkaum siav rau Thaib teb ua ntu zus li vim teb chaws Nplog tsis
muaj zoov nkaum thiab tsis muaj zaub noj.  Lub sij hawm ntawd muaj ib
pab ntxhw kubxaj tau xa ib pab thee (TEAM) mus nyob tim ntug dej sab
Nplog teb (ntawm ib thaj tsam av liab, av xiav, thiab roob Phu Nyawj)
tos kev thiab caum tua cov ntxhw uas los hla taj tsam hais ntawd.
Suav txij xyoo 1983 los txog rau xyoo 1990 pab Thee no muab txoj kab
ntxhw raws roob Phu Nyawj ntawd kaw kiag, txhua tus ntxhw tsis hais
cov me nyuam, cov xyuas, cov thav, cov maum, thiab cov txiv los mag
tua pov tseg thiab mag txiav yuav kaus tag huv tij si (cov tsis muaj
kaus ces mag txiav kaus hniav, espcially cov ntsia hniav tooj-xav tias
yog kub daj).  Txij thaum pab thee no mus zov lub laj rooj Phu Nyawj,
dej 18 chev, thiab tus ntug dej Naj Khoom ces txoj kab ntxhw ntawd
thiaj li npob kiag-cov ntxhw khiav raws txoj kab ntawd lub suab quaj
thiaj li ntseg kaig lawm.
Tom qab no, kwv yees yog xyoo 92, pab thee ntawd thiab cov coj sib
faib nkaus ntxhw tsis sib haum, yog li ntawd, pab thee no thiaj tawg
tag lawm.  Txij ntawd los thiaj tsis muaj pab theem tua ntxhw no mus
zov lub raj roob Phu Nyawj thiab zaj tiaj nram av liab av xiav lawm,
yog li ntawd, cov ntsuag ntxhw uas raug mos txwv M-14 tab sis tsis
tuag thiab cov uas ncaim npoj tsis poo cov kaus ntev mam li sib sau
los tsim dua lub neej tshiab nyob raws lub loom tiaj dej 18 chev ntu
av liab av xiav ntawd puv pes nrees...ziag nej mus xyuas meb lub loom
tiaj ntawv rov muaj kab ntxhw du lug rau ub rau no dua lawm.  Hnov
tias zoo li muaj tus puav ntsuag ntxhw kuj lias kaus ntev zuj zus
thiab los kav tau lub tiaj ntawd lawm thiab no.
Tab sis chim tsaib no xyoo 2003 ntawd, pab ntxhw kubxaj qub ntawd rov
sab laj thiab xa tau ob peb tug thee mus soj seb puas muaj cov txiv
ntxhw uas kaus ntev yuav zoo tua muag kaus.  Thaum cov thee ntawd rov
mus xyuas tau cov ntxhw kaus ntev ntev tim tiaj 18 dej chev rov los
txog tsev, pab ntxhw kubxaj no mas zoo siab heev li, ib nyuag muab zoo
siab dhau zog lawm ces ho ua nruas nrov nruas to qhov ces thiaj li
plam qhov plan mus tua kaus ntxhw muag dua lawm xwb...tag li no lawm
lau.
NeoHmong

Interesting stories, cov phoojywg. Ncaim nej tau ntev loo kuj los nco
nej kawg. Nej mas cas yuav tham cuag qav quaj li os...
Rhwbliag

Cov kwv tij phooj ywg,
Nej cov dab neeg hais tau zoo mloog kawg.  Txij li kuv yawg tso peb
tseg lawm ces kuv yeej tsis muaj tus hais dab neeg rau peb cov menyuam
mloog lawm.  Hmoob tej dab neeg yog txoj kev rau Hmoob taug rov qab
mus xyuas Hmoob lub neej yav dhau los.
TseemYeej, Moobsib, thiab Neohmong, nej puas txawj thiab puas kam hais
Hmoob cov dab neeg qub qub li Maum Nyaj Lwj, Xeem Xai, Nooj Sis Loob,
Nuj Yob, Zab thiab Tsov, etc.?  Yog nej txawj no kuj hais pub peb
mloog thiab.
Xyom nej zoo li cas?  Ntawm kuv mas thaum yus tseem yau ces yus lia
kawm tau ntau zaj dab neeg ntawm kuv yawg lawv tej laus tabsis zaum no
yus laus li no yus tsis nco qab ib zaj dab neeg Hmoob los hais rau yus
tej menyuam mloog li.  Yus ces lam mus check American tej story books
tim library los nyeem rau menyuam mloog xwb.  Muab xav mas yam li yus
kuj tsis pab Hmoob tej keeb kwm lub neej yav tag los kiag.
Npaj siab yuav tau mloog nej sawvdaws hais dab neeg Hmoob ntxiv.
Sivyis