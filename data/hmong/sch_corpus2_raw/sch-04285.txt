Raws li kev sib ntaus sib tua nyob rau lub xeev Bokeo thaum hnub tim 5
lub 7 hli ntuj xyoo 2007 los no, tus teeb meem yeej tseem tsi tau tso
tseg kiag li. Kev sib ntaus sib tua yeej tsuas muaj tsub ntxiv loj zuj
zus ntxiv. Qhov tseemfwv nplogliab tua Hmoob zaum no ua rau lub kiav
txhab ntawm Hmoob thiab nplog tsuas muaj yuav sib nrug loj zuj zus
ntxiv xwb.
Tamsim no cov zos Hmoob nyob yav qaum teb yeej tsi pub cov tub rog mus
ze lawv. Yog paub tias tuaj txog qhov twg lawm no ces yeej kawg to kev
sib tua tas mus li xwb. Tej xwm txheej no tej zaum yuav dhau mus ua ib
tug teeb meem loj nyob rau lub tebchaws Los Tsuas. Kuv ntseeg hais
tias tej zaum tsi ntev tom ntej no Hmoob thiab nplog yuav tsum tau sib
tua xwb xwb thiaj tas. Qhov yuav yeej yuav swb ntawd, kuv yuav tsi tau
hais txog. Tabsis thaj teb ntawd mas yeej yuav kub hnyiab xwb xwb
thiaj tas.
Nej cov neeg nyob nruab nrab thiab muaj lub tswvyim zoo, nej xav tias
yuav daws tus teeb meem no li cas?
Faj

Faj,
Hmoob tej teebmeem muaj nyob puv ntujnkaus, tsis hais Lostsuas,
Cobtsib, Thaib, Maj, thiab lwm cov txawv tebchaws pibkiag ntawm lub
qhovmuag pom mus tinkaus rau qab ntujkawg kho tsis tau, hais tsis tag,
quaj tsis taus, nyiav tsis txhua lawm'os.  Tsuas thov lub ntuj lub teb
pab seb Hmoob txoj sia yuav mus xaus rau qhovtwg xwb.
Cov nyob Nplogteb los quajqw ualuaj, cov nyob Thaibteb los tuagtshaib
ntuas thiab raug kaw liamtxwv tag, cov nyob Meskas los raug kaw mob
stroke tag, cov nyob Suav los ib thooj av twb tsis muaj.  Puas yog yus
yug txhaum los ua Hmoob maj?
Hmoob yuav muab nws txoj sia mus khi rau qhovtwg, leejtwg, thiab
thajchawtwg?  Rawsli Hmoob Meskas tus txheejtxheem xwb ces, tsotseg,
tabsis qhov dubdua ntawd yog vim yus tso luag tsis tso ces yuav tau
pheej hmoo ua mus.  Kuv pomkiag ntawm qhovmuag tias Nplog yeej muaj
tus tomtxwv ntxubntxaug Hmoob.  Txawmli, los, yog Hmoob tiv taus tus
kab mob no ntshe Hmoob yuav txuag tau siav ntev dua; kuv tsis hais mus
ibtxhis.  Qhov tseeb yog Hmoob ibtxwm tiv tsis taus txoj kev luag
limhiam rau yus xwb es ibtxheej thiaj tau tawmtsam lwm haiv neeg dhau
rau ib txheej.  Tseg puas tau Hmoob tej nqaij txhob pub ua chiv rau
luag thiab cheem puas tau hmoob teev ntshav txhob cia ntws ua dej rau
luag haus?  Lub siab ne, nws yuav mob npaumtwg thaum ib tug Hmoob
huajcheej ntshav liabvog ntawm yus taw?  Dabtsis, tshuav dabtsi yuav
duj tau Hmoob lub mob phem no kom ploj mus?  Kuv tsuas hais tau tias,
"Cas yuav ntxim hlub ualuaj."
puavpheejhmoob

Cov teebmeem no yog muaj li neb hais tiag ces hnub rov mus hais plaub
ces nej tsis pom VP rov los lawm.  Hmoob teebmeem nyob thoob ntuj yog
Tswv Ntuj pom zoo.  Tag nrho Hmoob yuav tsum hawm Tswv Ntuj xwb es tso
kevcai dab pov tseg kom tas zaumno mas Hmoob thiaj dim tsis li Hmoob
yuav txomnyem mus txog hnub uas tshuav cov kam hawm Tswv Ntuj nkaus
xwb mas thiaj dim.
Nom

Lisnom,
Puas yog li koj hais tiag mad? Yog li koj hais ses txhais tau hais
tias coj ntseeg ntuj yuav sawv los tswj sawv daws ntag laiv.
Es tam sim no coj raug teeb meem loj tshaj txawm yog cov ntseeg ntuj
li koj hais ntag hos. Pab raug ntes nyob Bokeo ces txawm yog xub pib
los ntawm pab ntseeg ntuj ntag hos. Lawv xub tuaj ntes 19 yig cov
ntseeg Yexus thiaj mam tsim kev kub ntxhov tuaj mus rau cov tsi ntseeg
ne.
Nej cov ntseeg ntuj yuav tau thov Vajtswv tiag nawb. Tam sim no cov
ntseeg ntuj twb xav hais tias lawv tus tswv twb tuag thiab mus nyob
tom ntuj tawg lawm no laiv. Lawv thov ntuj kua muag ntsav los los yeej
tsi pom Vajtswv ntab ntw qhov twg tuaj li as.
Faj