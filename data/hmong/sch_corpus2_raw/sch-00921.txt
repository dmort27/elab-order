Tomntej yog neb leejtwg tau mus rau MN no ces sau e-mail qhia kuv seb
peb puas tau sijhawm mus noj fawm ntawm Hmoob village los yog tsoo
beer hauv lav 52.
X Z

Xavzoo,
Koj hais li es koj nyob MN los cas koj ho hais li no, koj twb hais rau
lwm qhov post hais tias koj tsi nyob ze pab CWHP no sub ne, ua cas ho
email rau koj es peb mus noj fawm tim Hmoob Village, tsi txhob mus noj
noj zaub mov fawm tim lawv cov khw ntawd os lawv xuas cov niag qub roj
uas siv ntau lwm kib nqaij thiab kib zaub, kib qij rau fawm xwb es,
niag tsw tsw phem li, thaum i kuv mus txog ST. Paul  kuv mus sim ib
zaug ces txaus siab lawm laus.
Ua nav kaas moos mas yuav tau ua siab ntev ntev li no mas peb thiaj
nte tau nplooj tswb coj los kib rog nawb, hos yog chim chim taug ces
tsi tas ua li laus tib pliag xwb ces peb rho rooj sib txawb saum sam
thiaj kev koom txheej lawm tag.
Zoo siab ntau uas koj tseem xam muaj kuv tus thws cov neeg tsi ncaj
ncees lub qe thiab os, txhob xav li cas kuv ces yeej muab suav daws
cov cag uas ntsia tob tob dawj los xyuas tag lawm los sawv daws txhob
cib nyeej es thiaj muaj chaw mus.
YTK

YTK,
Ntawm kev sib cavpem mas, los ntawm peb li opinion sib txawv xwb tsis
yog ntawm ntshav siab ntshav qis, peb mam xyaum os nawb..tus nplaig
los yeej yuav tom kaug puav.
Ntawm txoj kev ua zoo los tsis yog yus pom yus tus kheej es yus tham
ces sawvdaws txawm yuav ntseeg, yuav tsum yog tej neeg tau nrog yus
uake ntev lawm nrog qhuas mas thiaj muaj tsoomthawj. peb cov tuaj cav
hauv no ces yeej muaj feem hais txhij txhua, los yus yeej yuav tau
tseg ib qho los hais yus, kho yus.
Ntawm qhov kuv tau tshaj xa rau neb mas twb yog xav paub seb neb ob
rab riam zoo siv rau tsav nqaij twg, txog hnub siv ib leeg yuav zoo
siv lawm ib yam uas peb muaj chaw timtsum. Noj fawm thiab noj buffet
los tau nyob ntawm neb xaiv, tsuav yog peb tau uake ib zaug xwb..
Nco qab ntsoov tias peb twb kawm tau ntawm tej neeg txawv, uas thaum
ib leeg ua tshav ib leeg pobkub lawm los peb yeej tseem yuav sib zam
tau..Kuv thiaj hais tias qhov zoo cia pib los ntawm koj thiab ntawm
kuv uantej, vim lwm tus luag yuav saib peb cov uas cam thawj no tus
hneev taw seb puas tsuj ncaj tiag.
Kuv nyob MN los mas tabsis tsis koom qhov twg, thaum twg lawv muaj kev
timtsum txog kev pab, yuav pab rau lawv li pab tau tabsis tsis yog
txhua zaus vim yus txom nyem thiab ne..Kuv tus kheej ces yeej xav pab
txhua pab/pawg uas tho Hmoob txoj kev tibsi, thiab yeej pab dua li tau
sau rau sawvdaws pom lawm. Txawm nug cov uas kuv tau qhia rau lwm tsab
post los lawv yuav denie tsis tau.
Yog neb tau tuaj pem peb no sau e-mail qhia kuv thiaj tshwj tau
sijhawm rau peb, ntawm phwvnyawm los xav xav tev kuv daim plooj
ntsejmuag ces tsam no yuav tau qhia es khaws xyeem paub xwb tiag.
X Z

Xavzoo,
July 4th xyoo 2012 no kuv yuav tuaj nawb.Kuv mam e-mail rau koj.
Kuv tsis yog tuaj lawv 2 lub koob tsheej hmoob tsim koom haum nawb.Kuv
tuaj xyuas kwv tij xwb.
Saib puas ntsib koj lub caij ntawd.
Sib ntsib dua

phwvnyawm,
Hnov tias Yaj Vammeej muaj ib lub sib tw ncaws pob rau tib lub sijhawm
thiab no, koj tuaj los hajyam zoo nawb..nco ntsoov e-mail ov..
X Z