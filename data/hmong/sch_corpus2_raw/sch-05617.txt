Yob,
Koj hu nws "fav kawm" no, tej koj pheej tshaj tawm (add) txog yuav
khoom los yog lag luag thiab es koj puas tau xav txog tias tsam muaj
neeg hu koj "fav kawm" thiab no na?

Cov yawg, tej case kuj muaj tseeb thiab hov....nej puas paub qhov kuv
yog xejthim yog li cas mas, txawm yog kuv mus ntxhias tau lawv cov neeg
Nigeria no lub hlwb noj es ib yawm cia li transferred nyiaj ntau ntau
rau kuv tus account ces thaum ntawd kuv kaw kiag kuv tus account lawm
ntag, tsis pub nws paub txog ces kuv qob zog txhua kis nyiaj nws nyiag
transfer rau kuv lub npe. Noj yooj yim tshaj plaws cov yawg. Yog yuav
kom become instantly millionaire ces yuav tau sim txhua yam, tej npaj
hmov txog kuj cia li tau noj dawb dawb yam tsis poob lib lub fws thiab
kauv. Hahaha.....yog lawm nej cov ntshai tuag no yuav tau txhob kov
nawb, luag tias ntshai ntshai ces qhov ntshai ntawd yuav caum tau no
nav.

Phooj ywg Xejthim,
Txhob dag li koj tsam muaj tus puav yuav kev nawb. Yuav tau qhia rau
lawv qhov tseeb hais tias "cov nyiaj uas yus siv yus lub dag lub zog
mus khwv tau los mas thiaj yog yus tug". Tej yam tau dawb thiab khwv
tau yooj yooy yim zoo li no yeej tsis muaj nyob tseeb nyob rau hauv lub
ntiaj teb no li.
Nej sim xav seb, luag siv 1 feeb los copy and paste ib tsab ntawv zoo
li no thiab muaj xa tawm mus rau 1,000,000 leej. Muaj 1/100 leej qaug
quav vim txoj kev ruam thaib kev ntshaw tau nyiaj dawb. Luag mam  nyiag
rho ib tug no $1 xwb. Nej xav seb lawv khwv tau ntau npaum li cas per
minute. Tej yam zoo li no, yog nej yuav mus foob luag los nej yuav siv
$10,000 mus foob kom rov tau nej $1.00 rov qab los xwb. Leej twg thiaj
li yuav mus foob luag?
Ceev Faj nawb cov phooj ywg, $0.01 xwb los tsis pub poob rau tej neeg
dag no nawb.
HL

Kavliam laudh Avang, yog yus dag lwm tus ces cia kom lawv cem yus favkawm
xwb las-as. Cov yawg Nigeria thiab Africa yog covneeg tubnkeeg ua haujlwm,
lawv tsuas xyaum ua tubsab lintawd nkaus xwb navh.

Haub yauj! HL awd, yog leej twg tseem lawv kuv qab thiab ces kawg kiag
tias nws yuav xejthim kiag li xwb las as.  Txhob poob siab kuv xav tias
ib tsoom Hmoob tuaj tuaj hauv no nyias yuav ntse ntse nyias lawm hauv.
Koj hais yog lawm ov, yog luag xa mus rau millions tus neeg ces yeej
yuav muaj cov xav nplua nuj teb thiab xa nyiaj mus pub lawv xwb
tiag...imagine, yog 1% of one million individual respond and send $1
ces luag twb tau $100,000 lawm. Aub, koj puas xav tias peb siv lawv cov
tswv yim no coj los nriav noj nriav haus thiab? Tos luag pheej ib sij
xa ib daim los ntshai yog tau nyiaj hwv tiag....in the last few months
I have received a similar e-mail such as the one above but I just
deleted it.  Twb tsis hais poob $1 es yus yuav mus foob lawv nas, txog
$10 tawm phav los twb mus foob tsis tau dab tsi. Tau kwv lam li 3-4 lub
xyoo dhau los no muaj ib yawm Hmoob Thao tuaj nram Milwaukee tuaj txog
hauv peb lub zos, ces nws txawm tuaj mus dag cov tswv taj Hmoob tias
nws mas yog neeg npluas nuj lawm vim nws nrog ib cov nom tswv
Asmesliskas ua hauj lwm muag yeeb tshuaj qab rooj ces luag tau cash
xwb. Ib hli twg luag tau txog li $100 tawm phav. Yawg tuaj txog hauv
peb nroog ces yawg txawm niaj hnub siv lub tswv yim dag no tuaj ntxias
lawv cov tswv taj laj tias yawg nrog rau peb tus huam nab police thiab
mayor nkaus koom nyiag muag yeeb dawb mas tau nyiaj yooj yim kawg. Yawg
xav recruit cov tswv taj laj uas muaj muaj nyiaj ntawd thiab tus puav
pej xeem uas luag ntseeg siab mus koom nrog yawg vim tsam no muaj yawg
ib leeg thiaj li yog Hmoob xwb mas lawv tseem need more Hmoob to join.
Yawg tias vim cov yeeb dawb no mas luag yuav cash nkaus nkaus xwb FBI
thiaj li trace tsis tau mas yog tus twg xav nqis peev sim no ces yuav
tsum muab cash rau yawg xwb. Tus nqis ntau ces yuav tau high return hos
yog tus tso tsawg kuj yuav tau tsawg. Muaj ib cov Hmoob nrog rau lawv
tus puav tswv lab taj laj thiab restaurants txawm sib ntxi chis chis
chaus chaus tauv loos nqis peev. Tej tus nqis peev txog $20-30
thousands. Muaj ib tug phooj ywg thiaj tuaj ntxi ntxi yaum kuv saib kuv
puas join lawv qhov under table business ntawd. Luag piav tias peb tus
police chief thiab tus mayor txawm yog ob tug ntaus thawj ntag es kom
txhob ntshai. Kuv hais tias tsum kiag, tej ntawm kos ces yog kev dag
noj dag haus xwb, wb sib tham sib tham ib ces yawg tsis ntseeg kuv li
mas yawg yuav sim xwb xwb ntag. Thaum kawg ces yawm thaub Hmoob Thao
ntawd ntxias tau ze li ntawd $70 plus thousands cash nqas tiaj lias
lawm. Thaum yawg mus txog nram Milwaukee ces yawg cias li ua cub tshau
txias zias tsis pub leej twg paub li lawm. Tau li ob peb lub weeks tsis
pom yawg ntab ntws tuaj update txog cov nyiaj ntawd ces cov yawg mam li
sib hu sib hu, thaum kawg mam li nug nug tau tias yawg thaub ntawd muaj
ib tug yawm yij nyob nram Milwaukee thiab no. Lawv thiaj li mus tij
tauj tau tus yawm yij ntawd xooj tooj ces mam hu nrog tus yawm yij sib
tham, yawm yij teb tib suab tias "pab nej tu siab yawg cub tshau twb
txias tag lawm". Poj niam me nyuam lawm ploj qab ntais ntuj ntsiaj
txiaj teb ntsiag tos tsis muaj leej twg paub tias xyov lawv mus rau
rooj teb twg lawm. Yawg tseem hais ib lo ntxiv tias "yog nej cov nyiaj
poob rau yawg ntawd tes lawm ces txhob lo kua muag, kav tsij kiss it
for good bye lawm xwb". Thaum no ces cov yawg poob nyiaj ntau ntau
ntawd mam li thim xav thiab mam sib qhias tias ib leeg poob npaum li
cas rau thaub Hmoob Thoj ntawm lawm. Aub, yauj.....cov yawg ces quaj
tsis lo kuag muag, chim chim siab los tsis paub yuav mus tham qhias rau
leej twg. Ib cov ces kawg muab kaw zoo zoo tsis tham tsam xiam phiaj
thiab ho ib cov ces chim chim los ua tsis tau dab tsi, tsuas yaws yaws
tias yuav ntiav me nyuam laib mus soj qab xwb.....ob peb lub weeks/hli
siab nqig ces tsum lawm xwb las. Nej leej twg pom yawm thaub Hmoob
ntawd no ceev faj tsam hos lam muab nej tsob ntshav haus ciaj ciaj
nawb.