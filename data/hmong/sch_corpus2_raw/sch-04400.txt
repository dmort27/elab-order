Dony,
Yog coj tau le koj has mas nyaj Moob tseem yuav muaj kev humxeeb rov
yaav peg suab. Tawm sis kuv tu sab tas raws le tau pum xyeem ntawm
qhov muag mas kev humxeeb yuav tsi tau muaj saix rua peb pum.
MS

Ligl,
kuv tau zaum kiag hnov thiab nrog DYD tham los lawm, kuv los tau zaum
kiag thiab hnov kiag nrog FGVP tham los lawm--yog yuav hais li DYD
hais cov lus koj hais mas tsi yog lawm aws.  lawv ces tug tsi pauv tug
li os nawb, cov tsi tau tham kiag person to person mas thiaj li hais
li nej coob tus tham os.  cov ua mus hnov kiag thiab tham person to
person ces...luag luag li kuv lawm ***@Zhen.
cov laus no yeej tsi txawj coj lus, lawv tsi paub lawv nyob qhov twg
thiab lub sijhawm twg--tau hais lus lawm ces cias li hais li lub siab
xav tau xwb--qhov no yog ib qhov ua mob thiab raug tsi zoo nkauj li.
ces peb txhob mus hais ib tug twg li lawm--ua li cas peb twb tuaj kawm
thiab nyob lub teb chaw no tau tshaj 30 tawm xyoo lawm--es peb lub
siab tsi pauv li los cas ned?  hmmmmmmmmmmmmmmmm, ntshe peb tseem yog
hmoob tiag tiag hod, es peb yeej tsi kawm thiab xyaum txoj kev hais
lus li tiag hod. yog hais tias Thornspear yog Dr Wahoua li kwvtij tiag
mas--cias li kom nws nrog kawv tham es muab post kiag rau hauv no peb
mloog xwb.  Dr wahoua yeej announce hais tias, nws yuav interviewed
DYD no tiag, tabsi lub sijhawm ntawd los kuv tsi khoom mloog lawm
thiab ned.
Ntshe hmoob ces yeej hais lus hmoob tiag tiag--vim li ntawd peb nyob
puas tsawg tiam los thiaj li tsi muaj txoj kev zoo thiab haumsiab li
hod.
Born2beHmong

Ob yawg, Light thiab nkauj st paul, neb ma yom? Ua cas lub voj hlua
ntawm VP caj dab twb ceev ceev kawg ua rau sawv daws ua pa tsis tau li
lawm los neb tseem sib zog zawm kom VP tuag kiag thiab. Hmoob mas ruam
tsis tshaj nej lawm os. Tos ua ua es VP cia li raug txim kiag los, vim
muaj cov neeg ruam li nej ne.
Tus neeg hais lus tseeb thiab qhia qhov tseeb mas nej hais tias ruam.
Cov neeg dag mas nej hais tias ntse. Nej cov ua niaj hnub dag rau VP
hais tias nej nim muaj peev xwm yuav pab yawg mus ua kom tau lub
tebchaws nplog, nej niam mus ntsib tau UN, US, Thiab Thaib es luag
yuav pab nej. Zaum no nej cov ntse ntse ntawm nej, ua cas tsis mus tso
kom tau yawg Hlob VP tawm hauv nkuaj lod?
Hlob VP raug ntes, raug kaw cestxawm yog cov tsab tsab ntse li nej
ntag lau. Tus dag thib ib yog Dr. Pao Zeb Vang ov. Yawg mus ib lwm tim
UN los tsis tau txog  tsev, yawg twb tshaj tawm xov tooj cua thiab hu
los rau luag tus laus hais tias, yawg mas nim mus ua tau hauj lwm zoo
tiag tiag mas UN nim yuav pab li ub li no, ua rau Yawg Hlob VP thiab
nws cov Qhab Nab mas cia li xav cuag li ntiaj teb no lawv thiaj yog
cov Hmoob muaj hwj chim yuav los coj Hmoob thoob qab ntuj xwb. Yog
muab ua zoo saib los mas, tim nej cov me "NA TXOM FAV" uas, niaj hnub
muab VP lub npe coj los dag noj dag haus ntag lau.
Kuv nyuam qhuav hnov muaj neeg hais rau kuv hais tias, cov nyuag nas
txom fav ua niaj hnub nyob nrog VP mas, mus sau Hmoob ib lwm nyiaj tau
$10,000, ces nws muab $5,000 rau VP, nws khaws $5,000. Thaum muab
$5,000 rau VP, ces VP muab $1,000 rau nws. Yog li, nws tau $6,000, hos
VP tau $4,000 xwb.
Nej cov neeg lim hiam ntawm nej na...tamsim no VP twb raug txim, lawm,
nej tseem tuaj mus dag ib tsoom niam txiv kwv tij neej tsa Hmoob kom
lawv muab nyiaj rau nej thiab. Nej tuaj hais rau peb hais tias nej
yuav mus tso VP. Qhov nej tuaj dag kom tau nyiaj ntawd, nej hais li
cas? Nej hais tias, yog sawv dawv muab nyiaj tuaj mus tso tau VP zaum
no mas, Hmoob, tsis hais taus laus tus hluas, tus ruam los ntse yuav
tau hauj lwm ua tas tus. Mas kom sawv daws cia li muab nyiaj rau lawv
yuav coj mus tso VP. What a bullshit! Yuav muab VP lub npe coj los dag
noj dag haus mus txog hnub twg?
Ntuj nas ntuj, VP twb raug ntes, raug kaw, lub txim twb txhaum loj ua
luaj, ua cas tseem yuav los dag ib tsoom Hmoob hais tias VP yuav tau
tawm rov los, thiab thaum rov los lawm, Hmoob yuav muaj teb muaj
chaw.
Kuv saib nej cov tuaj mus Der khab npuas no mas, tsis yog tuaj mus tso
VP kom dim, tabsi yog tuaj mus muab lub voj hlua zawm kom VP tuag kiag
xwb.
Nej cov ua noj VP kauv tes kauv taw, yeej meem nrhiav kev mus tso kom
tau VP tawm nawb.

Liglawm,
Ua tsaug uas koj ho tau coj DYD nqe puav lus tuaj tso tawm rau sawv
daws nrog koj xav thiab soj ntsuam saib sawv daws puas pom li koj pom
txog Hmoob txoj kev sib koom siab.
DYD yog ib tug Hmoob uas muaj kev kawm siab.  Nws pom Hmoob lub neej
txawv li Hmoob feem coob pom.  Thaum twg nws tsa ncauj hais li nws pom
ces Hmoob feem coob tsis to taub; sawv daws xav hais tias nws tsis
hlub Hmoob.
DYD yeej ib txwm tsis pom zoo txog VP lub tswv yim kubxaj.  Nws paub
tias US yeej yuav tsis pab Hmoob li thaum Vietnam War lawm.  DYD pom
hais tias lub tswv yim sau nyiaj kubxaj ces tsuas yog lub tswv yim coj
Hmoob mus piam sij xwb.
Spring 2003 ntawd State Department yeej tau hais kom Hmoob nyob US
tsis txhob siv riam phom tawm tsam Lao PDR lawm; yog ib tug US citizen
lam siv riam phom tawm tsam LPDR, tus ntawd yuav raug txim raws txoj
cai.
DYD ntshaw kom Hmoob cia li tso lub tswv yim caubfab pov tseg es xyaum
yoog nyob ua neej ua tsav nrog Nplog Liab mus xwb neej Hmoob thiaj
yuav tsis puas tsuaj.  Nws pom meej tias Hmoob tseem tsis tau txawj
ntse thiab muaj kev koom siab txog qhov yuav txeeb tau ib thaj av qhov
twg los ua Hmoob tug.
Kuv ntseeg tias tej xwm txheej uas tau tshwm sim rau VP lawv zaum no
yog ib qho tsuas zoo ntxiv rau Hmoob xwb (what had happened is for the
better).  Nws yog ib qho yuav sim (test) Hmoob txoj kev txawj ntse,
txoj kev sib koom siab, txoj kev sib hlub xwb.
Kuv xav hais tias tom qab rooj plaub no dhau mus, Hmoob yuav pom Hmoob
tus kheev meej thiab tseeb dua qub tuaj.
Kajntug

kaj,
zoo yog dyd tsis agree nrog gvp. tabsi, tsis zoo yog dyd agree nrog
human rights violation. neb cov ntseeg dyd & tau nrog nws tham loj
tham me, nug dyd vim li cas nws ho support NTR kom lpdr kill tau
hmoob? qhov no, tsis yog hmoob lam tau lam hais dyd tsis hlub hmoob,
qhov no, yog tseeb dyd daim ph.d. yog los siv tua hmoob xwb.
dyd ua txhuam rau hmoob yam tag, tabsi, peb hmoob tseem yuav txais nws
in future yog nws xav hloov siab los hlub peb haiv hmoob. kom dyd cia
li hloov lub siab phem ces hmoob rau lpdr knife, es rov los pab hmoob
muaj tus lpdr criminal no throw away.

Zhen,
Kuv tsis tuaj leej twg tog. Kuv yuav hais li qhov kuv xav xwb. Kuv pom
hais tias Dr. Pobzeb lawv lub Lao Human Right Watch ua hauj lwm favor
rau GVP lawv lub koom haum Neohom xwb. Nws tsis yog ib lub neutral
Human Right Organization, yog li, DYD tsis npuab Dr. Pobzeb lawv los
yeej yog lub luag lawm. Vim nyias muaj nyias lub zeem muag los daws
tso cov neeg nyob hav zoov. Neohom lub zeem muag, yog muab riam phom
thiab neeg txoj cai los daws tso, DYD lub zeem muag, yog muab kev
phooj kev ywg thiab kev thaj yeeb los daws tso. Tiam sis, zaj twg
thiaj daws tso tau mas tseem yuav yob ib qhov uas to taub nyuab heev.
Raws li kuv soj ntsuam, yog muaj ib pab xwb yuav daws tso tsis tau cov
neeg nyob hav zoo. Luag tsis xav ntawm lub dej, los luag xav ntawm lub
lwg, mas luag thiaj li tsis rau thuv rau txim rau cov neeg hav zoov
uas tawm tsam luag.
HL

kuv mas cia koj catch up nrog kuv nawb.

Hmoovdab,
Puaj teg rau koj.  Hais tau yog kawg lawm.  Tsis muaj cov tsij taws
rau cub taws yeej tsis cig hlob tag npaum li ntawd thiab na.  Cov
nyuag uas niaj hnub tsij taws rau yawg hlob cov nyuag ntawd ces tsam
no ces plhu amtsi tuag tas lawm xwb las as.  Tshe nim yuav muaj
leejtwg nti li os.
Hais txog the DYD nws hais los yeej yog lawm thiab nawb.  Sawvdaws
yuav mloog luag tej lus mas yuav tsm mloog tos tos thiab yuav tsum xav
zoo haistais tug neeg hais lug ntawd yog nws txoj kev xav yog li cas,
thiab yog vim li cas nws hais li nawb.  Sawvdaws pheej xav tias nyob
rau lub tebchaws no ntshe tej nom tej tswv nim ntshaw ntshaw nyiaj li
cov niag tim Thaib thiab tim Nplog es ntshe coj nyiaj mus xiab xwb ces
plaub tag no pob?  Luag lub tebchaws no luag kev hais plaub yog luag
saib raw evidence xwb nawb.  Solid evidence is the key to loose or to
win the case.  We are talking about fact, fact, fact, fact........DYD
hais los nws tsuas hais mus lawv tej cai nyob tebchaws no xwb, kuv xav
tias tsis yog nws nim ntxub ntxub Vaj Pov nawb.  Ua ib tus neeg lawm,
tsis muaj ib teev ntshav los yeej tseem tshuav ib teev kua fajsiv na,
DYD los yeej yog Hmoob tib yam li peb thiab.  Yawg hlob raug ntes li
no lo tejzaum nws qhovntswg yuav tsi khoob npam sawvdaws hais poj!
Dibiab

TIJLAUG HL,
TSEEM LAWV YUAV UA LI LOS KUV XA TIAS NEJ TWB YOG COV UAS PAUB THIAB
POM DEB KAWG LI NO KUV ROV LOS QHIA MUS RAU QHOV NCAJ XWB MAS
LOS........