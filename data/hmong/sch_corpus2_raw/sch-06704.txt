Dai & others,
Xyov nej ho pom ViNai zoo li cas.  Kuv mas kuv pom Vinai zoo li lub
qhov taub (jail cell) xwb.  Txij hnub kuv ncaim tuaj lawm, kuv yeej
tsis nco txog Vinai ib qho dab tsi kiag li. Qhov ua rau kuv nco ces
tsuas yog nco txog yus tej neeg txheeb ze thiab tej phooj ywg xwb, not
to mention yus tej me qub hluas nkauj tej chaw pem tej toj roob xwb
hehehe.  Tab sis tam sim no twb tsis muaj leej twg nyob rau hauv Vinai
lawm.  Kuv yeej tsis nco txog li lawm as.
-Cha.

ChaV and others,
Kuv kuj muaj memories nyob rau hauv ban vinai thiab xws li kuv tseg
tau ib zag nkauj hu ua NTSUAG CIAJ tseg rau sawv daws ua ntej kuv
txiav txim siab tuaj lawm tsis saib qab. Cov hluas ces sib yaum ua kev
lov ntho mus nrhiav TSHOV saum roob 5 npib leej twg nplaig ntxhib ces
lawm saum roob 10 npaj hos cov laus ces zaum tsheej pawg sab laj yuav
xyuam phaj TSA NOM. Npaum nkaus cov mormon tuaj recruit hmoob mus nkag
vaj tswv ntag.
Tab sis thaum tsaus ntuj zus ces phom mas ib sij nrov pag qab roob
poog qab ha, ces suab quaj suab nyiav mam laug laws sawv sib tsa.
Nruab hnub sawv daws tham khuv xim tus tuag tsaus ntuj sawv daws sib
ntxhi ntiav thaib pauj kua zaub ntsuab. Tus nyuag thaib dub ncaug OS
XOM muaj xiv tshaj tus pab tha xum hmoob. Nws zoo li hmoob tus lib
nyug ua yog thaum twg nws suab phom nthe nqho xwb ces leej txiv neej
yawg hmoob tsa taw hlo. Aub yauj ed...hmoob txoj sia mas nyias ntsais
puab tam nplooj nqeeb.
Peb yuav observe tau hais tias; yog leej twg nyob nte rau hauv vinai
ces nws lub neej yeej qeeb zog cov uas nrhiav kev tawm teb chaws thib
3, tsis hais fab sports, education, economy thiab culture. Kuv pom ib
txhia hluas hmoob uas tuaj tom qab zog yeej ua lub neej liam zog. Lawv
muaj ntsis xib mus rau sab ua tub sab tub nyiag twv txiaj yuam pov
tham hluas nkauj sib ntaus sib nrig. Kuv mas tseem txhawj cov tseem
yuav tuaj tim tham krabok tuaj no kawg li vim lawv were soaken too
deep in thai and chinese bad influences. They may not realize that
those actors mentioned by charlie were only pure entertainements.
Most of our hmong sufferances are part of hmong political inncorrect.
About 30% of lao and thai immigrants to USA obtained refugies status.
They never knew war.
What went wrong in our mind? Why it took us almost 3 decades to be
convinced that USA is our best choice.
Tseemyeej.

kuv kuj tsi nco ban vinai xyov zoo li cas...temsis kuv hnov tias roob
10 npaj zoo ua si heev...tejzaum cov laus zog yuav nco lub roob no thiab
poj..
yaweh
--
Posted via Mailgate.ORG Server - http://www.Mailgate.ORG

Vibnais, kuv tseem yaus tiam sis yeej tau mus dawm ntau tus hluas
Hmoob thaum lawv tsis taws tsau.
Vibnais, kuv tseem feeb tsis meej tiam sis yeej tau mus dawm ntau tus
tsim noob neej.
Vibnais, ces yog hluas Hmoob lub chaws tshua uas toj roob hauv pes mus
txog txhua.
Vibnais, tham txog ces hluas Hmoob yeej paub, vim koj yog qhov chaw
sawv daws mus sib ntsaub.
Ab txawm li cas los kav liam koj yuav nyob rawv hauv peb tsoom tij
thiab tsoom muam qhov me chaw nco mus kom tag lawv tiag.
Yias

Cov yawg,
Vib Nais kev nco...
Yog leej twg tsis tau los nyob dhau hauv yeej thoj nam tawg rog zos
Vib Nais ces txawm tham los yuav tsis muaj qab hau dab tsi, tab sis
cov tau los nyob hauv dua los lawm no yuav ras dheev nco thiab qi muag
ntsia pom me pa taws tseem ncho auv niab thiab tseem hnov tsw tus
ntxhiab qub li thaum ntseem nyob hauv zos Vib Nais.
Rau ntau leej ntau tus Hmoob cov hluas, yeej Vib Nais, yog lawv lub
ntuj "ceeb tsheej" uas yog lawv nplooj siab lub chaw tshua.  Txawm yog
lawv yog neeg thoj nam tawg rog xwb los lawv yeej tsis nco xav txog
lub neej tom qab thiab lub neej tom ntej li, tej kev lom zem los yuam
tau txhua yam kev nyuaj siab thiab kev txom nyem hauv lawv lub neej
lub sij hawm lawv nyob hauv zos Vib Nais.
Roob 5 Bath, Roob 10 Bath, thiab Roob 30 Bath yog lawv tej chaw dai
siav ntis ntsej ntis muag ntawm tej laus, yog lawv tej chaw tsim kev
hlub sib daj sib deev.  Ib qho uas yuav tshem tsis tau tawm ntawm cov
hluas lub cim xeeb yog txoj kev "nyiag sib hlub" thaum nraim kiag tej
laus qhuav muag li 1 2 minutes.
Txoj kev lom zem ua yaj yaum li yeev nyob Vib Nais yog tham mas yuav
tham tsis txhua, cia lwm tus ho los ntos ntxiv...
Kuv yuav tsis hnov qab zos Vib Nais mus tag ib sim...
Pov

charlie los yog saws daws,
nej puas kam sau ob zaj nkauj no rau kuv?
"Sibpab Ciajvaj"
"Hmong tsis sib hlub Hmong, leejtwg thiaj yuav hlub Hmong"
Tau ntev lawm kuv cov cassev blaum tas lawm es tsis nco cov lus (tam-nong)tas lawm.
us tsuag
lamkoom

Ntuj aw, cas nej hais txog Vinai mas cas yuav ua rau kuv kho siab ua
luaj. Kuv ncaim Vinai tuaj tseg kuv tus me nplooj siab quaj dai vias
ntawm lub me luv Bus lub siab dua tshe. Ntshe yuav nco nws mus txog
hnub tuag os lawv. Ncaim nws  txij xyoo 78 txog hnub no tsi pom nws
lub ntsej muag. Npau suav tseem pom nws lub ntsej muag luag txhi nyob
tim Viani os lawv.
Fajkhaum

Oh yawg,
Kuv tseem nco roob vib nai heev kawg nkaws li ho. Tseem nco txog lub
sij haum thaum kuv tus tav wb pov pob nyob tim lub tshav npas tim khej
tsib.  Twb tau 13 lub xyoos lawm. Khej tsib mas yog qhov chaw dai siab
tiag tiag li.
Kuv los kuj tseem nco txog lub sij haum thaum peb cov phooj ywg mus
ntaws tub lub, tshuab raj, thiab tua nas tua noog pem roob thiab tiag.
Tshaj feej tshaj plaus mas yog lub sij haum thaum peb mus muag qhob
noom pas xwb.

Fajkhaum,
Koj twb hais tias koj laus laus lawm no ua cas xyoo 78 koj tseem nyuam
qhuav muab koj nplooj me siab tsi quav ntshav ntawd dua rhe rau tim
Vinai xwb maj? hehehehehe.... Ua li nws puas tuaj rau teb chaws no
lawm thiab los mus rau lwm teb chaws lawm os? Yog nyob tebchaws no ces
ntu puav mam mus nyas quav txiag ib zaug los tau mas, yog nws yeem
naj... hehehehe J/K.
Vinai mas kuv tsi nco ib qho li lawm os lawv e... Lub niag xoun txom
nyem thiab tshaib plab ntawd mas kuv nce hlo tsheb thaum lub 7 hli tim
30, 1976 tawm tuaj ces kuv muab nws nrauj ncua tseg lawm.
Rhwbliag.