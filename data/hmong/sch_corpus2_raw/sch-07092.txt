Dear Colleagues:
Dr. Yang Dao laus lawm; neeg thaum yus laus lawm ces hais lus tom ntej
rau tom qab kuv yuav tsis nrog nws sib cav. Tsis tas li xwb, kuv twb
tsis tau tuav nws npe hais tias nws dag no ua licas nws yuav chim ua
luaj li.  Nws tseem mus hais txog kuv txiv tibsi. Kuv txiv nyob kuv
txiv vaj kuv txiv tsev nws twb tsis paub txog peb tej kev sibtham hauv
no.  Yog nws tsis txaus siab rau kuv qhov twg cas tsis hais. Nws yuav
muab nws lub buffoonish title coj los yuam kuv tsis tau; I am not his
son nor he's my father. Tsis tas li ntawd xwb, txawm Dr. YD yog kuv
txiv kiag hais txog politics nyias muaj nyias ntiag tug.  Pluas noj
kuv noj ib pluag lawm kuv yuav tseg ib pluag rau nws, tabsis nws lub
ideology yog flaw li lub qe qauj lawm kuv yuav tsis lawd nws qab.
Hais txog the Republican agenda, kuv paub; tsis yog kuv tsis paub. Kuv
lub hnub nyoog tseem yau tiag yog yuav piv rau ib txhia uas tuaj hauv
no.  Tabsis thaum hais txog peb haiv neeg lawm tus me, me txij qaib
txij de los yeej muaj feem ib yam. Kuv tsis yog ib tug neeg es pom
luag ua yog thiab tsis yog es kuv yuav cia li qi qhov muag.  Yog
Doctor Yang Dao muaj ib tug tub zoo lino kuv xav tias nws yuav tu siab
twj ywm lossis tejzaum nws kuj xav kom ruam es nws thiaj hais tau. Rov
qab hais txog the Republican agenda, kuv paub hais tias lawd xav zoo
tabsis
lub tswvyim yuam kev.  Kuv twb sau ntawd txog NTR ntau zaus rau hauv
no lawm. I encourage you to retrieve coj los nyeem. Yog hais tias Dr.
Yang Dao xav kom peb Hmoob tau nrog luag ua neej zoo, ua licas nws twb
yog peb txiv (nws saib kuv li nws ib tug tub no) nws tsis mus qhia
luag txog peb tej teebmeem. Nws tsuas tias qhuas cov Nomtswv Lao PDR
tag zog hos condemned even tej incident me, me li ob tug txiv neej
ntawm 400 tus uas mus demonstrate no. Txhaum tus twg kuj hais tus
ntawd; tabsis loj xov muab txhua tus label ua neeg phem.  Peb hais
txog lub teb chaws Nplog; peb hais txoj cov Nomtswv uas tsis muaj kev
ncaj ncees xwb na! Peb tsis tau hais txog haiv neeg Nplog thiab Hmoob
uas nyob ntuj qub qab.
Hais txog lub siab kaj mas kuv yeej tsis kaj li nawb vim haiv Hmoob
tseem raug luag lwm haiv caij tsuj thiab quab yuam ua hnub ua hmo,
tabsis my conscience is very clear.  Kuv tsis tau yuav mus nrog nej
tham txog tej nyuj sib nraus; hais txog koj tus kub laus kub ntse es
kuv tus mos tsam lod. Yog DYD hlub Hmoob tiag uali nws pom cov Hmoob
mus tso nyuj sib nraus lom zem kawg lawm tiag, tabsis ua li cov uas
tseem nyob hav zoov hav tsuag yoo tshaib yoo nqhis ne - kav liam lo!
Kuv tus kub ces txawm tseem npub, npub los yog nraus DYD tus xwb yuav
tsis luaj twg. Tabsis, yog kuv lam ho yeej ces kuj yuav ua rau nws
txaj muag ces cia kuv ua tus swb es nws ua tus yeej.
DYD boasted hais tias Looj Ceeb yog nws cheem es cov Communists thiaj
tsis tua.
Tej no dhau lawm ces leejtwg yuav hais licas los tau.  Qhov tseeb GVP
tau hais rau Souvanna Phouma lawm hais tias yog cov Communists tseem
tua Hmoob ib phom ces nws tshuav cov T28 ntau lub saib puas xav pom
Vientiane kub nyhiab!  Maybe DYD kuj tau hais lo puav lus cheem lawm
tiag, tabsis nej cov uas ib txwm paub cov Nplogliab siab lawd puas
yuav leejtwg hais. Niaj hnub no UN thov mus xyuas cov Hmoob thojnam
hauv tebchaws Los Tsuas twb mus tsis tau es DYD yuav los khav rau kuv
hais tias yog muaj nws cheem.  Laus li ntawd es twb paub tsis txog tej
no.  Yus qhuas yus tibleeg nkaus, nkaus xwb. Daim Doctoral degree twb
expired puag xyoo 75 lawm los yeej tsis mus update li.
Charlie

Ceeb, who said I'm a young well educated man?  I barely made pass GED.
Kuv xwb nej twb cam tsis yeej lawm es, tos nej cem GVP ua hnub ua hmo.
Nej yeej ruam tiag!  Tsis xav hnov kuv cov lus nyiaj lus kub los tau
kawg; kuv mamli go easy on you.
Charlie

Oh, Charlie,
Kuv twb hais tias kom nyob twjywm koj tsis mloog. Koj pheej niaj hnub
hu Dr. YD lub npe kom nws tuaj nrog koj tham. Koj txhob hais tias koj
tsis tau tuav nws npe nawb. Kuv lub qhov muag pom koj tuav nws npe los
lawm ntev xyoo. Zaum no nws teb koj kiag lawm no ces koj hos hais tias
koj "yuav tsis nrog nws sib cav". Charlie es kuv twb hais tias yus lub
me caj dab tsis tau ntug tsis txhob rawm mus nrog luag tej twm ua caj
dab ntug ntug lawm sib ntsuas zog no ne. Koj tsis mloog kuv hais li
los pob. Tsam no Teev thiab Dr. YD lawv tev koj lub qe tuaj, koj yuav
tsis tau kev nkaum qhov twg. Koj yuav tsum paub hais tias Dr. YD thiab
Nai Phoo lawv caj dab ntug sib luag, cia lawv mam sib ntsuas zog lawv
xwb. Peb cov menyuam yaus no nyob twjywm thiab nce ntoo siab siab
ntsia es kawm xwb. Tseem yuav tau ceevfaj tsam twm sib nraus khiav los
ncaj thiab. Yog koj twb tsis tau paub li no ces koj tsis tas piav piav
Aesop cov dab neeg lawm mog. Koj mas txawj kawg tabsis ntshe tshuav
qhov ntse thiab. Kav tsij hov koj rab riam kom ob tog ntse mog.
Tejzaum koj over-estimate koj lub zog me ntsi lawm.
-M

Charlie,
Tsis yog koj nrog nrog NEOHOM lawv khab nab es koj cia li txawj hais
lus dag li lawv lawm thiab los cas, ua cas tsam no koj tseem ho rov
tsis lees paub koj txiv ("I am not his son nor he's my father") yog
leej twg lawm ma yawg.  Tsis li ntawd ces seb puas yog koj qhia rau
peb tias koj txiv lawv cov khab nab NEOHOME tau ua ntau yam kev phem
kev qias li Teev thiab DYD nkawv hais lawm es tsam no koj thiaj tsis
xav kom koj yog npuas nrog lawv lawm.  Tej zaum koj xav cais koj tus
kheej tawm ntawm koj txiv lawv lub NEOHOME lawm pob?  Tsis tas li
ntawd, puas yog koj xav mus koom nrog koj tus kwv tij Xeeb lawv cov
khab nab tshiab ma?
Charlie, ib txhia hauv SCH no paub koj txiv zoo heev li, yog koj tsis
paub koj txiv zoo ces kawg yuav tau rov mus nug koj niam seb koj txiv
yog leeg twg?  Yog koj niam tsis nco qab tias koj txiv yog leej twg
lawm thiab no ces koj yuav tau mus thov kom DYD qhia koj nawb.  Yog
DYD tsis paub koj txiv thiab no ces koj yuav tau mus nug GVP.  Yog VP
tsis paub lawm thiab no ces kawg koj yuav tau mus nug yawm saub xwb.
Charlie, koj yuav tau mus coj ib tug khab nab ntawm NEOHOME tuaj cav
nrog Teev thiab DYD es tsis txhob cia koj ib leeg kheej ris lawv tej
khawv yeej khawv yws os yawg.  Yus yog me nyuam yaus xwb yus yuav ris
tsis taus lawv tej nra zeb nra hlau thiab vij sub vij sw os yawg.  Kuv
ntseeg tias tsis yog Teev thiab DYD nkawv ob tug no thiaj paub txog
NEOHOME lub qe vuab tsuab vum tsum xwb, tab sis muaj Hmoob coob leej
ntau tus yeej paub zoo ib yam li nkawv los yog tseem yuav paub zoo
tshaj nkawv thiab.
Charlie, kuv keev cheem koj, kom tsis txhob hais dhau nom nrim no ned,
koj tsis mloog ces koj yuav tau nres tiag.  Koj paus paub tias cov
neeg raug txiav caj dab li Nom Tooj Yaj mas tsis yog yawg ib leeg xwb,
tab sis nws muaj txog caum thiab pua leej lawm.  Qhov no yog ib qho
lim hiam thiab qias neeg tshaj nplaws nyob rau hauv Hmoob keeb kwm
tiam 20 no.  Vim li cas hais li ntawd, vim hais tias Nplog Liab
communist tua Hmoob tuag lawm civ tub los tseem tsis tau txaus yus cov
nom Hmoob taug nyeg lub siab thiab, yog li ntawd, yus cov nom taug
nyeg tseem txib lawv tej tub teg tub tawm nyob Thaib teb thiab Nplog
teb loos ntxiv kom yus cov Hmoob tuag tu noob.
Charlie, kuv ntseeg tias muaj ib hnub tom ntej cov nom LDPR communist
thiab cov nom HMOOB KUB XAJ yuav tau los sau lawv tej vij sub vij sw,
khawv yeej khawv yws, khawv txiv khawv kum, hleb rag hleb rhaws, tsuj
puam taig laig nyag, kua muag iab kua muag daw nrog lawv mus rau hnub
coog hli kawg kom Hmoob ntsej tsis hnov muag tsis pom mas thiaj tag.
Charlie, ntseeg kuv nawb, tsis ntev no ces tej tub ki ntawm ib tsoom
Hmoob uas lawv niam lawv txiv, kwv tij, viv ncaus, pog yawg, tub ki,
thiab txheeb ze ua raug LDPR and NEOHOME qaij qaug txoj sia lawm yuav
sawv los hais qhov tseeb tawm tuaj.  Hnub ntawd yuav tsis txog peb cov
nyob hauv SCH no sib hais sib cav lawm, peb ces mam ua ntxoov tes siab
lawv xwb.
NeoHmong

Nyob zoo Maivnas,
Ua caag es lug zoo muaj ntau ho tsi has tseem yuav moog nchuav roj aav
ntxiv rua lub cub tawg hab os?......
Txawm yuav sis nraus npaum twg los yeej tsi caj vaaj ib zag le nav. Ua
caag mej cov thoobtsib tonrog tseem txhaub kuas lwm tug sib nraus es
mej tau zoo nce ntoo hab nce pobluaj ua ntxoov teg saib hab os? Kuv
saib yuav tau ua ib sab moog txa ua qhab labqaab xwb lauv...
Movtshua,
ms

Raws le peb suav dlawg tau ntsib dlua lug, Charlie yeej yog ib tug
txiv neej yawg qoog txaus lawm. Peb tsi taag yuav naj nub muab nwg
tawb nce toj, nqeg taug lawm lauj, cov phoojywg. Tej zag yawg xaav sim
saib leej twg lub tswvyid lawm suam zog xwb os.
Ntawm kuv tug kheej mas kuv xaav tas tej lug DYD hab Charlie ob tug
tau sib cuam tshuam sau nuav txaus hwv lawm. Peb tsi taag yuav ywg roj
ntxiv lawm.
Movtshua,
ms

Moobsib,
Koj txawj cheem kawg lawm, tabsis koj cheem tsi tau tus yawg laus
Charlie ntawd li thiab naj.  Koj hais tias nws yog ib tus yawg qoos
txaus lawm, mas nws yuav tsum coj nws tus cwj pwm rau sawvdaws pom li
koj hais meb.  Leej tw los yeej tsi nyiam txog txoj kev sib tshuav
hloli.  Tsuas yog kuv pom Charlie nyiam xwb laiv.  This man olds
enough to understand, right Moobsib?  Well, if we do not add gas to
it, Charlie will.  So long as the man acts negatively like that,
someone will not let him goes free.
Ceeb_V