Nyob zoo ib tsoom kwvtij nkauj muam Hmoob sawv daws,
Qhov tseeb twb tsis tsim nyog kuv tuaj qhia rau nej sawv daws tiam sis
vim kuv muaj coob leej ntau tus phooj ywg kuj tuaj hauv no thiab tsis
tas li ntawd los nyaj nej tus puas yuav paub kuv cov phooj thiab yog
li thiaj tau thov qiv nej lub sij hawm no me ntsis.  Xyuam meej rau
kuv thiab nawb.
Kuv txiv tau tag sim neej lawm.  Yob ib yam uas tu siab kawg nkaus.
Tsis pom qab tham zaj twg tuaj.  Xav txog qhov twg los puas leej lig
tag.
Kuv txiv, thaum nyob qub teb qub chaw yog ib tug tub rog thaum kaum
tawm xyoo los lawm.  Tau muab roj ntsha coj los puas lub teb lub chaw
rau kuv txiv cov me nyuam kom muaj txoj sia nrog sawv daws nyob.  Tuaj
txog rooj teb no los yeej tseem mob siab tas zog rau txoj kev pab ib
tsoom sawv daws li nws lub peev xwm pab tau.  Nws tau pab-b tib txog
ntua rau hnub nws tso lub ntiaj teb no tseg.  Hmo ua ntej kuv txiv
ncaim peb mus ntawd, nws tseem mus koom kev sib tham hauv Lao Veteran
of America nyob hauv St. Paul no txog rau 9:00 p.m. mam los txog
tsev.  Kuv txiv lub siab dawb, lub siab sib, lub siab zoo uas pab peb
cov nyuam nrog rau tsoom peb xeem Hmoob ces tag rau zaum no.
Ib tsoom sawv daws, kuv yeej paub peb txoj kev tuag yeej hla tsis dhau
tiam sis yeej tsis xav hais tias yuav los txog sai tas npaum li no.
Yog ib qhov tu siab kawg.
Yuav muab kuv txiv lub cev coj los ua kev cai dab qhuas rau hnub tim
7th lub 11 hlis ntuj no, nyob rau ntawm Legacy Funeral Home -
Maplewood Chapel, Minnesota.
Kuv txiv lub npe thaum ua thab ham mas yog Vaj Neeb Thoj.  Cov nai
ThabHam ces coob tus yeej paub kuv txiv zoo.  Tom qab no kuv txiv lub
npe tau muab daws hu ua Tooj Choj no lawm.
Vam thiab cia siab hais nej sawv daws cov tuaj tau yuav tuaj koom nrog
kuv thiab tsev neeg hlub tshua kuv txiv ua zaum kawg.
Txawjvamyias Thoj
Tub

Nyob zoo phoojywg Txawj Vam Yias,
Pab nrog koj thiab tsev neeg tu siab uas koj txiv tau tso nej thiab
peb suavdaws tseg... Nws yog ib txoj kev ntxhov siab thiab tu siab
kawg tsi muaj yam yuav pauv tau... Thov Tswvntuj tsom kwm nej tsev
neeg suavdaws kom ua tau lub siab loj thiab ntsib kev kav siab lawm
yav tom ntej.
Fajkhaum

Phoojywg Txawjvamyias,
Paub hais tias yuav tsis xyeej tuaj, yog li thov xav lo lus hmov tshua
no tuaj rau koj txiv. Nrog koj thiab tsev neeg tu siab heev.
Thov kom koj txiv tau mus ua nom ua tswv, ua vaj ua hwv nyob rau yeeb
ceeb pauj rau nws txoj kev ua zoo nyob rau tiam no.
HL

Phoojywb Txawjvamyias, nrog koj thiab koj tsevneeg tusiab uas nej txiv
tau tso nej tseg.  Txoj kev no kuv twb taugdua los lawm.  Kuv paub
tias nws mob yus thiab ua rau yus tw kev npaum licas, tabsis txhob
muab nws ua ib qhovchaw tusiab.  Lub ntuj yeej faib sawvdaws txawj yug
thiab txawj tuag.  Txog leejtwg hnub ces leejtwg mus xwb mog.  Rub lub
siab loj thiab yog yeej sijhawm mamli tuaj xyuas nej ibpliag.
Thov tswvntuj povhwm nej cov nyob txhua tus kom ntsib kev nojqab thiab
nyobzoo.
kuamemiab

Yawg laus Tsav Vam,
Thov txim nawb...tiag, tiag ces twb tsim nyog kuv los pab koj tshaj
cov xov xwm no rau peb ib tsoom SCHlers no. Tes taw qav kaws ceg xyab
ceg caws txav tsis tau ib ruam koj twb muab tshaj tag lawm. Thov txhob
xav ntau thiab txhob tu siab mog. Txoj kev tuag no yog ib txog kev kaj
siab rau tus tau tso peb tseg. Qhov tseeb ces peb lub kua muag iab kua
muag daw ntshawv, ntshawv peb cov tseem ua neeg nyob no li pluaj siab
xwb. Thov paub tias ua neej nyob ces yeej tsis muaj ib yam los yog ib
qho luaj dlev mub yuav los pauv tau li...tsuas yog sij hawm xwb thiaj
yuav pab yus cais txoj kev yus hlub yus tshua txog yus txiv (nothing
will heal the sorrow you are feeling, but time).
Li cas los peb sawv daws yog "IB" li koj yeej hais, hais los lawm...ua
siab ntev.
-Txiabneeb

txawjvamyias-- yog piav li koj piav mas nej tsev neeg thiab koj txiv
mas muaj hmoo zoo kawg nkaus li.  cov neej ncaim mus li koj txiv mas
muaj tsawg tsawg tus nawb.  hmo koj txiv yuav ncaim mus ntawd, koj
txiv tseem mus meeting los mam mus lawm.  li no mas thiaj zoo.  peb
cov laus no ces yeej xav kom mus zoo li no xwb tiag.  yog yus twb mob
mob ua niag qias neeg ntsuav mam mus ces txhua leej txhua tus twb qias
qias thiab dhuav dhuav yus twb tsis xav pom yus lawm.  yog li tsis
txhob tu siab.  cia li zoo siab thiab txaus saib hlo nawb.  li cas los
qhia paub lawm txog rau hnub ntawd mam li tuaj nrog nej saib dab saib
qhua nawb.

Kab ntsab txog ib tsoom niamtxiv kwvtij nkauj muam txhua tus,
Kuv thov muab lub sij hawm no los ua sawv daws tsaug ntau-u txog ntawm
nej lub sij hawm.
Ua tsaug rau nej lub sij hawm uas tau muab siv coj tuaj xyuas kuv txiv
ua zaum kawg hauv lub neej.  Nej tus txiaj ntsha peb cov tus yuav nqa,
nej tsu txiaj ntsim peb cov tub yuav ris rawv rau nraum peb nraub qaum
mus tsis kawg.  Nej cov tuaj tsis tau los yeej zoo siab lawm hais tias
nej lub siab lub plawv twb tuaj lawm.
Kuv txiv lub ntees kuj lias mus zoo li peb sawv daws npaj tseg thiab.
Kuj muaj plaub lub koom haum tuaj xyuas thiab nrog rau State Senator
Mee Moua, Sentaor Ellen Anderson, Representative Cy Thao, thiab ib tug
xib fwb qhia ntawv uas ib txwm pab-b peb Hmoob.  Kuj muaj ib tug
Colonel Asmesliskas nyob rau nram New Mexico tuaj xyuas kuv txiv
thiab.  Ua sawv daws tsaug ntau-u nawb!
Peb Yog Ib,
Txawjvamyias