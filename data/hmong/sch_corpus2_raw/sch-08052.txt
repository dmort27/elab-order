Kuv ntseeg tias nej cov sawvdaws uas tuaj hauv SCH no puavleej txeev
nyob Thaibteb ib ntus dua los lawm, es nej tuaj tau 30 xyoo rau lub
tebchaw no lawv, thaum nej rovqab mus xyuas peb cov Hmoob nyob ntuj
qubqab nej pom dabtsi thiab xav li cas.

Hmoob Khejme,
Koj sim faib koj le kev pum rua peb saib nwg ho zoo moog le caag.
MS

Kuv tsis tau mus tiamsis kuv tijlaug mus mas zoo Hmoob tseem zoo qub
xwb. Hmoob tseem nyob lub tsev zoo li qub, noj diav ntoo thiab diav
xyoob xwb. Tsis muaj ib qhov improvement kiag li. Qhov kuv hais no yog
cov Hmoob uas tsis nyob nram moov.

Hmoob khejme,
Kuv tuaj teb chaws no xyoo 1976 thiab tau rov mus ncig Thailand xyoo
1999. Kuv tau mus ncig xyuas Chiangmai thiab Nan. Thaum kuv tawm ntawd
nroog Chiangmai mus rau zos Nan thiab pom Hmoob zej Hmoob zos ua rau
kuv kho siab khuav thiab siab quaj dhi vi pom yus cov Hmoob nyob kaj
siab lug tab sis txom nyem ntsuav.
Thaum kuv mus txog zos Pangpoie, qhov thij ib kuv hais kom cov phooj
ywg npaj txiv tsawb qe thiab ntsis qos ntoo cub. Thaum lawv tseem npaj
khoom noj nce mus saum Hmoob thaj teb npleg num yaj saib rov nram zos.
Thaum kuv mus txog saum daim teb ua rau kuv kua muag los vim pom Hmoob
dob nplej cuag tsi ua rau kuv nco txog lub neej qub nyob LosTsuas.
Yam ua rau kuv tu siab tshaj plaws yog thaum kuv pom 3 tug me nyuam
Hmoob tuaj mus kawm ntawv tab sis lawv tsis muaj khau rau. Tsis tas li
lawv ib leeg ntim ib pob mov. Kuv tsis paub hais tias ntawd hnab mov
pouas muaj dab tsi ntxuag. Thaum kuv pom lawv kuv xav txog kuv lub neej
uas tsis muaj khau rau thiab pob mov qhuav ntxuag ntsev thaum kuv kawm
ntawv nyob Phavkheb, Los Tsuas teb.

phiajzeb,
Koj hais tau kho siab zim thiab hlub txog yus tus kheej rau yav neej
thaum ub. Zoo yog koj tsis vwm xwb yod?  Kuv kuj tsis tau mus tid dua
li.  Tiam sis tus puav uas kuv pom thiab paub mus tis mas pom hluas
nkauj hmoob, poj nrauj, poj tsuas rov los tim meskas no ces vwm tsheej
ib ob hlis mus rau xyoo ted.  Yog kuv tau mus, xyov kuv yuav pom tus
dab tsi...tsis muaj chaw mus tsum kiag yuav zoo dua pob?

Avang,
Yog mus ces nco ntsoov coj yus tus me siab qa ziab nrog nraim thiaj ua
tau neeg zoo nawb! Txhob xyaum cov uas hais tias hlub hlub Hmoob ces
yuav mus ib leeg xwb thiab tsis puas kasmoos no ov. Cov hais li no ces
feem ntau yog xav mus nrhiav kev piam sij xwb luas mas, nkwv ntxawg.

Kuv tub moog ib leeg hab nev... ua caag kuv ho tsi tsim kev pemsij rua
peb ib tsoom kwvtij Moob maj? hahahahaha... Qhov tseeb ces feem coob
taab txawm coj yug tug mejthaub nrug nraim los tseem muaj cuab kaav
nyag kev moog dlu luas tej paag dlej huv si mas..
Yeej yog le Phiajzeb has os. Yuav kuas tsi muaj kev kub ntxhuv ces yuav
tsum coj yug tug mejthaub nrug nraim mas txhaj le cob phum nawb...
MS

Yog koj tsis tau mus Thaibteb dua, thov caw koj nrog kuv mus xyuas HDD
thiab Roob Tuampheej (Rooj tuampheej yog ib lub rooj nyob ntawm DD)
Paste the www below. Hope it work.
http://www.weekendhobby.com/offroad/jeep/Question.asp?ID=10398

Saib qhov no dua.
http://www.weekendhobby.com/offroad/jeep/Question.asp?ID=10359

Hmoob khejme,
Saib cov duab ntawd xwb txaus hwv lawm os, tsis tas mus tim ub.  Thaum
twg pom tebchaws no txhij txhua mam mus.
Kuv mloog hmonginternet radio txog thaib teb ces txawm tsis pom los
nyaj yuav nplig tau lub siab lawm thiab lauv.
Lawv hais txog cov zaub pob, zaub qhwv, ntawd thiab.  Cov zau qhwv
ntawd mas ntau tiag tiag laus yod?