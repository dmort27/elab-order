Thov neb ib tsoom phooj ywg pab qhia seb peb noob neej Hmoob no thaum
yug los kiag mus txog rau thaum tag sim neej kiag yog hnav yam tshoos
tsho zoo li cas?
Piv txwv, thaum yug los yuav tsum hnav thiab coj yam ab tsi?; thaum
tuag kiag lawm ho yuav tsum hnav li cas thiab yam tsoos tsho zoo li
cas?
Ua tsaug!
-Txiabneeb

tus kwv txhiabneeb-- raws li kuv paub mas yav thaum ub peb hmoob ces
thaum tau ib tug me nyuam mos qab ces yuav tau ntaus ib lub xauv tooj
liab rau nws coj ntawm caj dab.  lub xauv no yog siv los xauv nws tus
ntsuj plig kom los nyob puab duab puab cev kom tsis txhob muaj mob
muaj nkeeg.  thaum muab tsib rau xyoo lawm.  tej tus kuj txog li kaum
tawm xyoo ces mam muab lub xauv hle tawm.  thaum ib tug neeg hmoob
tuag mas lawv yuav tsum muab tsoos ntso maj tsoos tsho ntuag rau
hnav.  qhov tseem ceeb tshaj yog txhais khau maj khau ntuag.  hmoob
ntseeg hais tias yog tsis tau khau maj khau ntuag rau tus tuag ntawd
yuav mus hla tsis dhau ntxwg nyoog toj kab ntsuab dawm kab ntsig.