Peb hmoob yeej ib txwm tsis nyiam hmoob cov Social Worker. Feem ntau
hais tias Hmoob cov social worker ua tsis ncaj thiab ntau yam uas peb
ntxub kawg txog lawv thiab. Ib qhov ua koj ntxub tshaj plaus txog
hmoob cov social worker yog dab tsis xwb....
txhualubsijhawm

Qhov no, kuv tsis yog hais kev ntxub ntxaug, tab sis piav txog qee yam
teeb meem uas kuv pom tau hais tias cov social worker Hmoob yog cov
tsim rau coob tus Hmoob thiab lawv tej tsev neeg nyob rau hauv kuv zos
thiab cov zos uas nyob ib puag nci ntawm yus lub cheeb tsam.  Tsis yog
hais raws lus xaiv tab sis hais raws li cov worker uas yus pom, hnov
ntawm cov neeg laus paub tab los, thiab paub txog uas nyob hauv yus
lub nroog lossis cov nroog ib puag ncig.  Nej sim nrog xav seb nej cov
zej zos Hmoob puas ntsib qee tus (tsis yog txhua txhua tus) social
worker uas ua raws li tej yam nram no.  Cov kev thiab cwj pwm ua li
no, puas siv tau los tsis tau?  Kuv ntseeg tias vim yog ib txhia tau
thiab tseem niaj hnub coj li no es thiaj li muaj teeb meem tsis tu
ncua.
1. Ib txhia social worker tsis ua raws nws tes haujlwm hais kom ua
(xws li, pab tib neeg txom nyem, pab daws teeb meem, pab tiv thaiv cov
ruam cov tsis paub ntawv, etc.), los yog tsis paub ntsuas txoj cai
ncaj ncees hauv nws tes haujlwm.
2. Ib txhia worker ua tej yam saib tsis taus (txhob txwm tsis nav-
thwm) cov laus thiab cov uas lawv thwm tias "ruam" es tsis paub ntaub
ntawv Askiv.
3. Ib txhia worker ua tej yam txhaum cai loj kawg kiag, thiab ua
txhuam thaum nws tab tom sawv cev nws txoj haujlwm.  [dag ntxias, thab
thiab deev luag poj luag sev; etc.]
4. Ib txhia worker coj thiab ntseeg hais tias lawv mas thiaj li yog
cov uas paub Hmoob thiab Miskas kab lis kev cai xwb hos cov laus/cov
ruam mas tsis paub "quav" tsw tog twg tuaj.
5. Ib txhia worker tsis muaj kev kawm txaus (educational
qualification) thiab kev paub txaus (experience) los mus tuav nws txoj
haujlwm.
6. Ib txhia worker ua tej yam yam tsis saib qab tog hau xauv thiab yam
tsis muaj pov thawj los yeej cia li ua.  [iab liam tsev neeg tias txiv
deev ntxhais].
7. Ib txhia worker tsis muaj kev to taub thiab kev xav pab yus cov
neeg laus, neeg txom nyem nyiaj txiag, txom nyem siab ntsws.  Tsuas
lam muab lo lus tias "I will help and benefit people in Hmong
community who do not read or speak English" coj mus hais kom tau txoj
haujlwm ua tab sis, thaum tau lawm, tsis ua raws li nws hais.
8. Tsis nrhiav los yog tsis kam nrhiav hau kev (opportunity) kom muaj
rooj sib tham nrog rau yus lub zej zos thiab cov neeg hauv zej zos es
ua zoo mloog lawv tej kev txhawj xeeb (concerns) thiab kev tsis haum
siab (complaints).
9. Tsis nrhiav los yog tsis kam nrhiav hau kev los tsim kom muaj kev
sib to taub thiab kev sib raug zoo ntawm Miskas thiab yus cov Hmoob.
10. Saib Hmoob zoo li yog ib co neeg ruam ruam tsis paub tsoom fwv
xeev thiab teb chaws txoj cai, tsis paub kev ncaj ncees, tsis paub
qhov txawv ntawm tus neeg coj ncaj thiab tus uas saib neeg zoo li
tsiaj dig muag xwb.  Ib txhia worker yeej tsis muaj siab xav pab,
lossis hlub cov neeg ruam, cov neeg tsis paub lus zoo, cov neeg txom
nyem nyiaj, cov neeg ntsib kev txom nyem.
--Lajntxiag