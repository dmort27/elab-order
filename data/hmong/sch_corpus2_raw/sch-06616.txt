Tsoom npoj yaig kwv luag,
Nais phoo Vaj Pov tsis yog Hmoob tus coj uas Hmoob ib txwm cia siab
lawm.  Vaj Pov lub nkoj ces twb tog los lawm ntev; tsuas tshuav tus
duab tseem nyob hauv Hmoob lub siab lawm xwb.  Niam no Vaj Pov cia li
lam tau lam hais lus li.
Nej yuav tau hnov zaj dab neeg Ob Tug Noog Nqa Tus Vuab Kib lawm.
Thaum ob tug noog nqa tus vuab kib los ncaj rau ib lub zos ces txawm
muaj ib co menyuam pom thiab qw  hais tias, "Oh! ob tug noog nqa ib
tug vuab kib"  Thaum tus vuab kib hnov cov menyuam qw li ntawd, nws
thiaj rua ncauj yuav hais tias, "Tsis yog noog nqa vuab kib, yog vuab
kib nqa noog" tab sis nws tsis tau hais lo lus ntawd nws twb poob
thaum nws rua ncauj hais lus lawm.
Vaj pov tau hais tawm hauv xov tooj cua Hmonglao Radio
(www.hmonglaoradio.org)hais tias Vaj Pov yog tus tso caub moos Saint
Paul,Randy Kelly, Lauj Siab, thiab Tsav lawv mus ntsuam xyuas cov
Hmoob thoj nam nyob Vaj Loog Tsua (Vat Tham Krabok) thaum lub 3 hlis
2004.  Tsis tas li ntawd xwb, lub 6 hli 30, 2004 no los Vaj Pov tseem
rov hais dua hais tias Vaj Pov yog tus tso cov tub xov xwm BBC mus
yees kom tau duab thiab muab xov xwm ntawm cov Hmoob hav zoov uas tab
tom raug Nplog liab tua los tso tawm rau ntiaj teb tau nrog pom nrog
paub.
Raws li cov tub xov xwm BBC sau xov xwm tawm mas lawv ho hais tias yog
lawv mus lawv xwb tab sis yog lawv tau txais kev pab los ntawm Fact
Finding Commission ua tus pab txuas lus nrog cov nyob hav zoov los coj
lawv kev xwb no.  Tej lus no tsis tsim nyog Vaj Pov yuav hais tias Vaj
Pav yog tus tso lawv mus.  Vaj Pov yog kiag tus vuab kib lawm ntag.
Ntawm Doctor Yang Dao los nws tsis txawv Vaj Pov li thiab.  Nws tsis
yog tus Doctor uas Hmoob xav kom yog lawm.  Nws dag rau ntiaj teb hais
tias Nplog Liab mas coj koob pheej kawg li lawm vim Nplog liab twb
muab nom coob coob rau Hmoob ua lawm.  Tsis tas li xwb txij 1975 los
rau tam sis no lub teb chaws Nplog vam meej mus deb lawm.  Yog Nplog
liab coj koob pheej npaud, cas Yang Dao ho tsis nrog Nplog Liab nyob
twj ywm?  Txawm Nplog liab yuav noj nyiaj noj txiaj, tua neeg npog
nroj ntsuab, tsim txom niam txiv pej xeem npaum li niaj hnub no los,
Yang Dao yeej tsis yws Nplog liab ib los li.  Tab sis mas Yang Dao cem
cem Vaj Poj qhov ncauj ua npuas tag vim Vaj Pov thiab nws cov neeg
kubxaj noj niam txiv pej xeem nyiaj.
Paul Moua

Nyob zoo Paul Moua:
Niag kuag kab kuag hlau li kuv no mas ho xaav has tas yog peb xaav hab
ntshaw kuas peb haiv neeg Hmoob muaj kev humxeeb yaav peg suab hab
muaj kev sib koom teg rua peb haiv Hmoob txuj kev vaam meej mas peb
yuav tsum tsi txhob has lug tshwjcais (discriminate & aleinate) le koj
tau haslug sau nuav. Cov laug nyag muaj nyag qhov yuam kev (mistakes)
tawm sis peb cov hluas tseem yuav siv puab ua lub zebhu taam/huv peb
mas peb txhaj yuav moog taug ib kauj ruam tom ntej. Yog le ntawd mas
qhov twg tej laug ua tsi yog, peb muab qhov ntawd tshwj tawm xwb. Peb
tub tsi tau paub hab txawj txaus tas txuj hau kev kws peb xaav taug
ntawd cov hab faab npaum twg mas peb tsis txhob rawm muab tej laug
tshwj tseg. peb yuav tau qheb lub qhov rooj rua tej laug thim xaav.
Thaus puab thim xaav hab hloov tau lawd peb yuav tsum tau txais puab
le qub. Yog pum tas tug twg siv tsi tau ces txawm yuav muab tshwj hlo
tseg mas kuv pum tas peb yuav muaj yeeb ncuab coob zuj zug ntxiv xwb.
Qhov kws naj nub nua Nplog Lab cov agents sawv puv toj puv peg nyob
rooj teb nua los yog vim lub tswv yim suav dlawg siv lug sau nuav xwb.
Has txug cov Hmoob haavzoov, peb yuav tsum tau paub tseeb tseeb txug
tas hauv paug, hauv ntsis kws ua rua puab sawv tiv tua tseemfwv Nplog
Lab yog vim le caag tag. Peb yuav tau muab qhov ncaaj hab qhov raug
cai lug has mas txhaj yuav muaj tug tig pob ntseg lug noog. Raws le
kuv tug laug tsi pum dleb nuav xaav mas tog peb qw npaum le caag los
tsi muaj leej twg, lub teb chaws twg tsaa peb tw ntxab hlo le los yog
vim luas paub zoo lawm tas tej teeb meem ntawd yog peb cov nyob tim
nua tsim tawm xwb. Yog has tas nyob nyob tseemfwv Nplog laam tau laam
muab peb cov pejxeem Hmoob kws nyob huv puab xibteg tsim txom hab tua
le tej tsaj mas kuv ntseeg has tas peb cov Hmoob nyob thoob qaab ntuj
yeej sawv lug qw rua lub ndlaj teb taag nrho lawm hab lub ndlaj teb
yuav tig pob ntseg noog peb has.
Sau nuav yog kuv lub zeem muag. Txawm ho tsi raug qhov twg los mejsuav
dlawg ho cob qha ntxiv.
Ua tsaug ntau,
Moobsib

Paul Moua, Kuv xav mas koj zaj dab neeg ua: (Ob Tug Noog Nqa Tus Vuab
Kib) ntawv mas txawm yog: Koj, yawg hlob Vaj Pov thiab yawg yau Yaj
Dao nthav.  Vaj Pov yog tus noog sab xis, Yaj Dao yog tus noog sab
lauj, ces koj yog tus vuab kib tiag.
Thaum nkawv nqa koj zoo koj tsis kaw koj lub qhov ncauj. Tam sim no
koj rua koj lub qhov ncauj vim koj zoo siab heev lawm ces koj thiaj
li:
"PAUB NROV KAUG HAUV SOC.CULTURE.HMONG".
HA HA HA HA HA HA -- HEE HEE HEE HEE
Kuv yog yawg Txawj Ua.

Koj hais tau zoo thiaj yog kawg nkawd lawm. Koj tau hais tej lus txog
vp no tawm lawm, koj yuav tau cev faj tsam vp cov gangs tuaj soj koj
qab. Xws li nej twb paub lawm, yog leej twg lam hais ib lo lus tias vp
is useless lawm no mas tus ntawd yuav tsum raug nws pab gangs muab
chuav kom khaub hlab xwb. Yog tseem nyob yav ntuj qub qab mas koj yeej
kawg raug vp pab gangs coj mus tu kav thej, tab sis vim peb nyob
tebchaws no lawm ces kuj tsis muaj dab tsi.
Koj zaj dab neeg no zoo thiab phim koj zaj lus kawg li. Cov paub dab
neeg Hmoob li nej yuav tau nriav coj tuaj hais piv txwv rau hauv no
rau peb mloog thiab.
Luag tias npua tshom rau dev noj ces yog li no. Txawm tias cov BBC
journalists ntawd tsis yog vp tso lawv mus los vim yawg tseem xav kom
Hmoob cov laus hawm yawg ces yuav tau claimed tias yog yawg tso lawv
mus. Dag li ntawd ces cov laus yeej ntseeg 100%, leej twg lam tias vp
dag xwb tsis yog vp tso lawv mus no mas cov laus yeej xuas qws caum
tus ntawd ntag.
Txog ntawm DYD mas kuv xav tias nws yuav tau hais li nws tau pom xwb.
Tej zaum nws hos pom txawv li peb coob tus pom. Txawm li ntawd los nej
twb muaj qhov muag pom ib yam nes, es nej tseem yuav chim rau yawg dab
tsi. Nej yuav kom yawg hais lus thuam thiab rhuav nplog es nej mam
tias yawg mas qoos noob kawg no lov? Piv txwv li tias yog koj tuaj
txoj kuv lub vaj lub tsev es kuv tej vaj tsev hos tsis zoo npaum li
koj li los koj ham tsis yuav tias kuv yeej okay lawm thiab no las as
es swb koj txawm yuav mus muab kuv thuam tias kuv mas pluag li ub li
no rau ntiaj teb hnov ntag? Nej txhob muab lub tebchaws nplog coj tuaj
piv rau the US no, yog nej muab piv ces yeej tsis pom qhov nplog
progress li; tab sis yog yuav muab piv rau yav tag los thaum xyoo 1975
and earlier ces yes, hais li DYD hais is right. Dhau li ntawd hais
txog ntawm cov Hmoob tau los ua nom tswv los yog muab compare rau yav
ntuj qub qab ces peb yeej muaj coob tshaj lawm. Therefore, when DYD
said Laos has progressed, he only compared the current situation with
the past. Koj hais tias nplog niaj hnub tsim Hmoob es cas DYD tsis pom
li, nws xij pheej cem VP xwb, well, yog peb ua tib zoo saib ces ua li
kuv twb hais ntau zaus lawm, tsis yog nplog tsim Hmoob tab sis yog VP
rov tsim Hmoob xwb, yog li ntawd DYD thiaj pheej cheem ko suav daws ua
dab tsi los yuav tsum ua tib zoo saib saib yog ua no Hmoob puas tau
benefit tso. Tej yam niag VP ua ces yog ua kom Hmoob raug tuag xwb es
nej pheej cem tias yog tim nplog dab tsi. Yog tsis muaj VP mus muab
Hmoob caum puav los rau nplog hlais ciaj ces nploog nyob nyob nplog
yeej tsis lam yuav muab Hmoob hlais ib zaug. That is how I see.

Phooj Ywg Paulmuas:
Koj yog Paulmuas thiab koj ho yog Posmuas, los puas neb tsis yog tib
tug? Nkawd (GVP & DYD) siv tsis tau lawm, ua li koj pom tus twg tseem
siv tau thiab? Koj ho qhia pub peb paub thiab yom.  Peb kuj xav paub
tias dua nkawd ob tug no, ua li tseem tshuav tus nyuj twg txawj nrau
kub thiab?
Raws nyuag yaus pom mas, GVP cov kub xaj mas tsis hais txog lawm lod.
Yawg tus kheej yawg yeej tsis hais txog Neohome ib los ntxiv li lawm.
Niaj hnub no yawg tsuas tig los hais rau cov me tub me nyuam kom rau
siab kawm ntawv raws nkaus yawg DYD tus lw ib txwm yawg tau ua los
ntag.  Raws nyuag yaus xav mas DYD cem Neohome GVP tsis tau txaus.
DYD cem cem Neohome noj nyiaj qhov ncauj ua npuas tas twb tseem tsis
tau tsim nyog npaum Neohome cov dev raws kauv kwb paib muab yawg DYD
raws tawm kam.
Ua cas tav no es koj mam pom tias peb yawg GVP hais lus li ntawd nas?
Yawg yeej ib txwm hais li ntawd los tau peb caug xyoo no lawm hos.
Hos yawg DYD mas tej zaum yawg yuav tseem yuav muaj kuab me me thiab
tiam sis lub caij lub nyoog yuav tsis tos yawg vim yawg twb muaj rau
caum tawm (+60) xyoo lawm los as raws li kuv xav.  Txhob maj maj muab
luag (DYD) tshem tawm vim luag tus kas moo tseem tsis tau tuag tsuas
ntshai koj ho muaj ib tug zoo tshaj yawg tus xwb lod.  Ho tseem yog
tus kas moo kub xaj ntxiv xwb ces, tsis tha hais txog hlo li lawm
phooj ywg Paulmuas.  Kuv xum tso yawg DYD tho nws kev saib txog qhov
twg yuav tsis ua kom peb hmoob raug kev ploj kev tuag ntxiv.
Sincerely,
Hmoob Nplog
===============================================

Xej Thim,
Ua tsaug rau koj cov lus teb. Pom li koj pom kuj yog ua ib daig iav
ntxiv rau kuv.  Ua li kuv twb tau hais nyob rau lwm qhov thread tias
VP thiab DYD nkawd yeej muaj zoo txiaj ntsim rau Hmoob dua los lawm.
VP thiab DYD nkawd kiag los ib leeg yeej tsis fwm ib leeg li.
Ntawm DYD, thaum Col. Haam Choj tsis tau tuag, nws tau tham rau kuv
hnov kiag txog DYD tej hauj lwm uas nws tau mus ntsib soomsavat
Lengsavat thiab koom ntau lub rooj sab laj nrog cov Nplog Liab uas tau
tuaj tsham USA.  Raws li Haam Choj hais, DYD lawv tej hauj lwm ntawd
kuj tsis yog phem, tab sis paim quav ces thiaj tsis tshwm sim rau pej
xeem Nplog tau txais tus txiaj ntsim.
Txog caij hais lawm ces yuav hais.  Ntshai ces yeej tsis hais; hais
ces tsis ntshai.  Tseeb ua tsis tau cuav; cuav ua tsis tau tseeb. Tej
lus DYD hais ntawd siv tsis tau.
Paul Moua
---------

Hmoobnplog,
Ua tsaug rau koj uas koj ho tau faib koj lub zeem muag. Kuv ib txwm
yeej nyiam koj lub tswv yim thaum kuv tuaj rau hauv SCH no.  Cia kuv
nug koj ib los li no:  Nplog liab thiab Neohome noj nyiaj ib yam, ua
cas DYD thiaj cem VP xwb, tab sis ho tsis cem Nplog liab ib los li?
Col. Haam Choj tau tham tas tas lus rau kuv xyoo 2002, hais tias vim
li cas DYD thiaj mus ntsib Soomsavat Lengsavat thaum lub hauv paus
thiab tau mus koom ntau lub rooj sab laj nrog cov Nplog liab es thiaj
muaj cov xwm txheej cov kubxaj kwv paib tuaj tawm tsam DYD ntawm nws
lub loo kam li koj tau hais thiab lawv 13 tug nav kubxaj thiaj li tau
rau DYD foob tom qab ntawd.  Kuv yuav tsis piav hais tias yog li cas,
tab sis nws tsis yog ib lub tswv yim phem; tsuas yog tias nws yog dua
lwm txoj hau kev mus daws tso lub teb chaws Los Tsuas xwb.  Tab sis
vim tias lawv tej kas moos ntawd paim quav ces thiaj tsis muaj dab tsi
tshwm sim.
Koj lo lus nug tias ua li kuv ho pom leej twg thiaj ho muaj dua ib tug
kas moos uas zoo tshaj DYD thiab VP nkawd tus yog ib lo lus uas nyuaj
rau kuv teb koj kawg.  Yeej muaj ob peb tug thiab tab sis kuj tsis zoo
muab lawv cov npe los tso rau hauv nov.  Nyaj koj yuav paub hais tias
leej twg tab tom peem tas zog lub caij no, tab sis lawv tseem ua tsis
tau tau ib thaj qoob rau Hmoob noj.
Ntawm DYD mas nws yeej muaj txoj cai puv ntoob yuav ua nws tus kas
moos dab tsi los nyob ntawm nws txawj tab sis yuav tsum tsis muaj dag
niam txiv pej xeem.
Paul Moua
---------

Pov Lis/ Hlub Hmoob,
Ua tsaug rau qhov koj tau faib koj lub zeem muag, tab sis zoo li koj
tseem nrog ntuj ntsuab sib tw ya, tsis tau xeev xwm txog kev ua kas
moos.  Kav tsij mus nrog cov neeg racist li Laophuan sib ceg tom SCL.
Paul Moua
---------

Paul Moua:
Tej kev piam sij ntawm Hmoob tus Hlob txog rau tus Yau yog Nplog Liab
ib qhov return of investment uas lawv tau invest tseg los lawm ntev.
Kuv ho pom txawv dua li koj pom. Tsis yog tim GVP thiab DYD ib qho li;
yog vim Hmoob txhua tus pheej tos saib GVP thiab DYD yuav ua dabtsi
ntxiv rau Hmoob xwb.  GVP twb coj Loob Ceeb tuaj txawb rau Fresno;
Dr.YD twb coj lub Institute of Intellectuals tuaj txawm rau Twin
Cities, Minnesotta lawm; ua li nkawv tseem tshuav haujlwm dabtsi
thiab.  Lub neej yuav zoo thiab tsis zoo yog los ntawm tsoom Hmong tus
nyuam qhuav yug mus txog rau tus tseem yuav nyob li 30 xyoo tom ntej
no ntxiv lawm xwb.
GVP is entitled to his deeds when it comes to public services, tabsis
yog koj yuav khaws nws tej remarks coj los zaum zov ua kev chim xwb es
tsis ua dabtsi, li luag yuav hais tias, "koj ne ua tau tus tsi."
Muab hais los GVP hloov los lawm ntau thiab nws mloog tub txawj lus.
Niajhnub nim no DYD thiab Hmoob ib co intellectuals twb tig tau GVP
tus attitude lawm; tabsis qhov tsis ua hauj lwm vim NplogLiab tsis
reward nkawd ib qho dabtsi li xwb. Txij li GVP los npuab DYD.  Peb
haiv Hmoob mas haj yam sib tw khiav, hos Nplog Liab heev tshaj qhov
qub tuaj. Twb tsis hais lawv mus yuam tau "peb cov Hmoob havzoov," los
thawj, lawv tseem qhuab yuam tau Tebchaws Thaib xa 16 tus Lao
political dissendents rov mus rau txim tuag nyob Los Tsuas.  GVP tig
qhov twg los yuam kev tag; koj yog GVP no koj ho yuav ua licas. Hais
lus khov, lus nkig los Hmoob hais tias cas yuav "xaib xiv" ua luaj; ho
tig hais lus mos lus qabzib los Hmoob hais tias cas ho tsis ntxov "ua
li" ces Hmoob twb tsis nkaum havzoov txog hnub no.
Qhov tseeb tiag tsis yog tim Hmoob tus coj tabsis yog tim peb sawdaws
tagnrho.
Peb xav zoo ces yeej meem nqis tes hlo; txhob tos Yawg Hlob Vaj Pov.
Ib leeg khwv puas txaus caum leej noj.  Asmiskas tebchaws vammeej
thiab twb yog ntiaj teb tus Huab Tais, tabsis peb leej neeg ua kam
full-time nyuam twb tsis txaus ib tug laus draw SSI.  GVP ibleeg xwb
yeej ua tsis tau npaum li hais tiam sis yog peb qhau hau raustes txhua
tus luag haj yuav tso kom Hmoob muaj Huab Tais.
Charlie

Hmoobnplog thiab Paul Moua,
nej cov kwvtij Hmoob Muas tseem tshuav ntau tus haib kawg thiab. Txhob
maj tu siab. Kuv saib lub caij tom ntej no ces kawg nej tsev Hmoob
Muas thiaj tseem qualify ua kubxaj.
Peb cov nyob tim no ces kawg nej cov kwvtij Moua Nyiaj Looj thiab Dr.
Touyer sawv los coj peb. Nyob tim ko ces kuj muaj yawg Moua Sao, Moua
Bee Cobfab, Moua Cha thiab coob leej.
Zaum no nej cov Hmoob Muas sawv los coj mas nej yuav tsum coj ncaj me
ntsis nawb.
Fajkhaum
Fajkhaum

Charlie,
Koj hais yog lawm txhob tos VP lawm, vim VP twb ua tag nws feem lawm,
tab sis xyov yog ua li cas Charlie thiab nws pag kubxaj mas niaj hnub
niaj hnub mus cawm VP rau ub rau cuag li cov niag dev liam txwv.  Saib
mas yog VP tas txoj yawg no ntshe VP cov nyuag dev liam txwv ntawd
yuav cia khi caj dab thiab npo pa raws VP rau hauv yeeb ceeb teb thiab
ho.  Yog yuav hais qhov tseeb ces nej cov raws raws VP yeej uas tsis
tau ib yam los pab VP li tab sis tsuas muaj lauj VP thiab tshaj ntawd
ces siv VP lub hwj chim los muag rau pej xeem koj nej muaj koob meej
xwb los sub as.  Yog lawm, ua cas nej cov kubxaj pheej yuav tos VP ob
txhais tes thiab VP lub qhov ncauj nkaus xwb?
NeoHmong

Nyob zoo, Mr. Paul Moua.  Kuv zoo siab ua tau hnov koj cov lus teb.
Kuv (Hlub Hmoob/Pov Lis) mas kas moos kuv tsis paub, kam teb chaw kuv
tsis myiam, ua nom ua tswv kuv tsis ntshaw.  Kuv tshuas xav kom kuv
muaj noj muaj haus, thiab muaj kev ywj pheej as normal xwb. I am
rather be me (an ordinary person), than a well known like DYD or VP or
Laopuan.
Paul, raws li kuv nco mas DYD tub muab koj cov plaub hauv txia luv luv
los yog chais do dus lawm los sa.  Kuv xas tias koj paub qhov kuv hais
no lawm.  Tam sim no kuv tsis nrog ntuj ntsuab sib tw ya.  Koj thad,
koj thiaj mag yawg hlob DYD muab koj da dej, thiab muab phlws pem taub
hau ti nram kov taw. Tam sim koj tseem feej tis tau meej vim DYD muab
hmoob cov tshuaj xuv rau koj noj ua ntej nws muab koj dav dej.
Kuv xav tias tej zaum ob peb hnub tom ntej no ces koj feeb meej lawm
lawv.
Ua Tsuag
Pov Lis.

Phooj Ywg Paulmuas:
Cia kuv ho lo teb koj nqe lus nug raws li kuv pom.  Muaj thiab tsis
muaj los cia koj ua tu txiav txim ntawm koj tus kheej tiam sis nco
ntsoov tias nov tsuas yog lus sib pauv tswv yim xwb nawb mog phooj
ywg.
<<<Ua tsaug rau koj uas koj ho tau faib koj lub zeem muag. Kuv ib txwm
yeej nyiam koj lub tswv yim thaum kuv tuaj rau hauv SCH no. Cia kuv
nug koj ib los li no: Nplog liab thiab Neohome noj nyiaj ib yam, ua
cas DYD thiaj cem VP xwb, tab sis ho tsis cem Nplog liab ib los li?
Raws li kuv xav mas qhov no tsis tas hais koj yeej paub meej tshav kuv
tias sib txawv li cas.  &#8220;Nplog liab noj nyiaj&#8221; ua li koj
ho pom tias lawv noj nyiaj li cas?  Raws kuv pom mas teb chaws
LosTsuas muaj &#8220;corruptions&#8221; txij tus me txog tus loj.  Yog
national problems ua yog ib qho teeb meem loj tsis hais teb chaws
LosTsuas xwb, teb chaw vam meej xws li USA no los tseem muaj qees.
Qhov no nyob hauv DYD tsab ntawv, nws yeej tau hais lawm thiab tsuas
yog nws tsis tau hais nyav nyav vim nws tsis nyob hauv teb chaws
LosTsuas.  Txog ntawm Neohome, koj yeej paub zoo los sav raws li koj
daim post tas los no.  Tsis tas li ntawd, tseem yog tshwm sim nyob
hauv teb chaws USA no kiag ntawm peb tog vaj tog tsev.  Thiab ho yog
ib lub &#8220;Illegal Organization&#8221; los ntxias pej xeem, muag
nom muag tswv rau pej xeem, dag pej xeem tias xyoo twg los yuav tau
rov qab mus noj peb caug rau tim LosTsuas teb.  Mus tsim kev kub
ntxhov rov rau phab Thaib teb thiab LosTsuas teb.  Sib txeeb nom yus
rov qab sib tua yus cov nyuag hmoob xwb.  Koj sim nug Neohmong saib
tus twg tua Nom Tooj.  DYD tseem txuag tsis hais nyav, yawg tsuas hais
tias Neohome tus kam moos mus tsis tau.  Koj, kuv, thiab niam txiv pej
xeem, peb cov no yog cov cem nyav ntag txhob mus pov quav rau yawg DYD
ris tib leeg mas peb thiaj yog cov ncaj.  Txog niaj hnub nyem no los
kuv kuj tsis tau pom yawg DYD cem cem GVP qhov ncauj ua npuas tas li
koj tau hais.  Tsuas muaj koj pom xwb laiv npawg,  tsuas ntshai tias
koj mus pem yawg tsev es yawg cem koj pom xwb mas las tsis tau.
<<<Col. Haam Choj tau tham tas tas lus rau kuv xyoo 2002, hais tias
vim li cas DYD thiaj mus ntsib Soomsavat Lengsavat thaum lub hauv paus
thiab tau mus koom ntau lub rooj sab laj nrog cov Nplog liab es thiaj
muaj cov xwm txheej cov kubxaj kwv paib tuaj tawm tsam DYD ntawm nws
lub loo kam li koj tau hais thiab lawv 13 tug nav kubxaj thiaj li tau
rau DYD foob tom qab ntawd. Kuv yuav tsis piav hais tias yog li cas,
tab sis nws tsis yog ib lub tswv yim phem; tsuas yog tias nws yog dua
lwm txoj hau kev mus daws tso lub teb chaws Los Tsuas xwb. Tab sis vim
tias lawv tej kas moos ntawd paim quav ces thiaj tsis muaj dab tsi
tshwm sim. >>>
Txog ntawm Col. Haam Choj yuav piav li cas rau koj ntawd nws tsuas
hais li nws xav rau koj xwb.  Muaj tseeb thiab cuav yawg DYD tseem
nyob.  Koj kuj mus nrog yawg DYD tham kom paub tseeb es txhob muab
khaws tuaj rau hauv nruab siab.  Txog ntawm Col. Haam Choj ntawd, nws
tau tso lub ntiaj teb no lawm zoo thiab phem los kuv yuav tsis hais
txog nws vim kuv &#8220;respect&#8221; nws tus ua ncaim lawm thiab nws
cuab kwv tij.  Yog tias nws tseem nyob no, yog muaj dab tsi no kuv
yeej yuav nug nws ntag.  Qhov tseeb yeej ua cuav tsis tau, qhov cuav
los yeej ua tseeb tsis tau.  Li cas los xij, nyaj peb sawv daws yeej
tau nyeem yawg DYD cov post los txog niaj hnub no lawm.  Tseeb thiab
cuav los nyob ntawm peb sawv daws xav.  Txog ntawm qhov koj hais
&#8220;&#8230;lawv tej kas moos ntawd paim quav &#8230;&#8221;, nws
yog ib qho &#8220;ambiguous&#8221; rau kuv.  Kuv tsis paub xyov koj
&#8220;refer&#8221; rau yawg DYD los puas Neohome.  Qhov kuv tsis paub
tseeb kuv yuav tsis hais.
<<<Koj lo lus nug tias ua li kuv ho pom leej twg thiaj ho muaj dua ib
tug kas moos uas zoo tshaj DYD thiab VP nkawd tus yog ib lo lus uas
nyuaj rau kuv teb koj kawg. Yeej muaj ob peb tug thiab tab sis kuj
tsis zoo muab lawv cov npe los tso rau hauv nov. Nyaj koj yuav paub
hais tias leej twg tab tom peem tas zog lub caij no, tab sis lawv
tseem ua tsis tau tau ib thaj qoob rau Hmoob noj. >>>
Qhov koj teb kuv tsis tau ntawd, koj yeej xav yog kawg lawm.  Tsuav
koj tseem hais tias yeej tseem muaj ob peb tug thiab no ces zoo siab
lawm.  Qhov no ua rau peb sawv daws cia siab tias tseem tshuav thiab.
Lo lus hmoob tias &#8220;ob peb tug&#8221; no mas kuv txhais tau tias
tseem tshuav coob no laiv puas yob phooj ywg Paulmuas?  Kuv yuav tsis
paub cov koj hais.  Tiam sis tsuav lawv nrhiav kev rau hmoob taug
txhob ntxias lawv piam sij ces muaj ib hnub twg peb yeej yuav paub
xwb, yom puas yog?  Qhov koj hais &#8220;&#8230;, tab sis lawv tseem
ua tsis tau tau ib thaj qoob rau Hmoob noj&#8221;.  Qhov no thov kom
xyuas zoo zoo.  Kuv tsis xav kom ua li thaum ub cov CIA tuaj yug hmoob
dawb dawb thaum lawv rov qab ces peb hmoob tig tsis tau cev li, yeej
tsis muaj peev xwm pus tau yus tus kheej.  Yog yuav pab hmoob ces
txhob kom hmoob tos yus xwb, yuav tsum qhia tus hmoob kom muaj peev
xwm khwv tau noj tau haus.  Hnub twg tsis muaj yus lawm, lawv yeej
muaj peev xwm ua lawv txiv mas thiaj yuav mus deb. Peb sawv daws twb
pom qhov &#8220;Welfare reform&#8221; lawm yom.  Peb hmoob tau pom li
no dhau los lawm ces sawv daws pheej tos yawg GVP thiab DYD nkaus
nkaus xwb.  Thaum nkawd ig tug twg ua tsis haum siab ces tsuas paub
cem kwv paib caum tus ub tus no nkaus xwb.  Lub zim txwv no peb muaj
tej tub ntxhais txawj ntse tsis hais xeem twg.  Nyias yuav tau nrhiav
kev pab peb cov hmoob txhob niaj hnub tos nkawd lawm.  Tsis tau txhais
tias nkawd siv tsis tau lawm.  Peb yeej nrauj nkawd tsis tau ib zaug.
Yog peb nrauj nkawd hnub twg ces tej nkawd ua dhau los peb muab tso
pov tseg tas.  Nkawd tej qub phooj ywg los peb muab tso pov tseg tag
ces peb mam pib dua tshiab lod?  Yob peb ua li no mas peb haj yam yuam
kev loj.  Nkawd twb pib txog niaj hnub no lawm,  peb tsuas los txais
ntxiv ntawm nkawd mus xwb.  Yam twg nkawd tsoo taub hau mus tsis txog
peg txog twg, peb cov tub txawj ntxhais ntse yuav los nrhiav kev kho
tshiab mas peb thiaj yuav mus deb.  Yog peb tseem hais tias nkawd siv
tsis tau lawm ces, peb tso nkawd pov tseg es peb pib dua tshiab.  Xyov
peb puas tseem yuav tau npaum nkawd ob yawg.  Txawm peb ua tau npaum
nkawd los puas ntau zog nkawd xwb, tiam sis peb twb poob sij hawm ntau
mam los tau li nkawd.  Ua li cas peb thiaj tsis txais toj ntawd nkawd
mus xwb mas?  Kuv twb nug tus phooj ywg Neohmong lawm.  Nws teb yog
kawg lawm tiam sis tseem tsis tau teb lub ntsiab tiag tiag,  tiam sis
sawv daws mus nyeem Brandon Thao daim post mas yawg pom li nyuag yaus
ib txwm xav los lawm ntag.  Qhov teeb meem mas, ua li peb puas yuav
muaj peb cov tub txawj txhais ntse uas muaj peev xwm hais lus kom sib
haum.  Koj hais kuv yuav tau, kuv hais koj yuav tau.  Pab no yuav los
take qhov New leadership tshiab.  Qhov twg tsis tau taub hu nkawd ob
tug laus los tham.  Nkawd paub nkawd yeej yuav qhia nas raws kuv xav.
Xav paub liv xwm teb chaws LosTsuas los yog xav mus xyuas teb chaws
LosTsuas, mus ntsib DYD qhia rau.  Xav paub kev tsov rog phaj ob, mus
cuag yawg hlob VP los pob.
<<<Ntawm DYD mas nws yeej muaj txoj cai puv ntoob yuav ua nws tus kas
moos dab tsi los nyob ntawm nws txawj tab sis yuav tsum tsis muaj dag
niam txiv pej xeem. >>>
Yog peb hmoob paub cai zoo, ntshai lawv yuav tsis mus kwv paib raws
yawg Lis Tuam Lis Xw Nplooj thiab yawg DYD tawm kam lod.  Txawm yuav
cem yawg DYD ua kosmeniv los, yawg yeej ua yawg tus kas moos txog niaj
hnub no.   Sawv daws los kuj tsis tau pom tias yawg yuav mus ntxias
hmoob nyiaj noj los puas ua kom hmoob tuag qhov twg.   Hais qhov nruab
nrab thiab qhov tseeb ces,  Neohom tus kas moos ces tas lawm thiab
tuag lawm xwb,  tiam sis peb yawg hlob GVP tseem ua tus qauv nyob.
Hos yawg hlob DYD tus kas moos los tseem mus tau, yawg tus kheej los
tseem nrog peb nyob tiam sis muaj hnub nyoog lawm.  Txawm yawg tus kas
moos tsis du du thiab tsis tau raws li sawv daws siab, los tsuav yog
muaj ib tug lw rau ntawd rau peb cov tseem nyob tom qab tau taug mus
kom tshuam txoj me kev du du thiab loj loj ce zoo heev lawm.  Ntshai
nej ho pom muaj lwm txoj ke du tshaj yawg DYD txoj xwb mas hais tsis
tau lod.  Qhia peb es peb ho nrog nej taug thiab.
Phooj ywg Paulmuas, kuv hais tau ntau zog lawm thov txim os mog.  Qhov
twg hais tsis raug los ho zam lub txim thiab.  Yam twg zoo los ho
khaws mus xav, yam twg tsis zoo los xav tias HmoobNplog npaim taus xwb
mas yuad.  Phooj ywg koj tseem tsis tau teb kuv ib lo lus nug laiv.
Xav saib yog dab tsi.  Teb tsis tau los tsis ua li cas.
Sincerely,
Hmoob Nplog

Phooj ywg Hmoobnplog,
Ua tsaug dua rau koj cov lus teb; txawm ib nyuag ntau mentsis los tsis
ua cas.  Koj lub zeem muag kuj tsis phem kiag li.  Thov txim uas kuv
teb koj tsis tas.  Tej laus hais tias, "Lub hnub tsis zoo twb lub hli,
lo lus tshawv txheej ces tsis zoo hais twb niam twb txi."  Qhov tseeb
kuv tsuas hnov tus ub tus no hais txog Vaj Pov thiab Neohome noj nyiaj
xwb, kuj tsis zoo mus muab kom tau tim khawv coj los hais; vim hais
tias yog yus hais ces cuag li yuav rhuav Hmoob lub qe, ib yam li tam
sis no kuv hais es tsiv tsiv mloog rau nej coob tus no ntag.
Hais txog ntawm qhov kuv hais tias DYD cem cem Vaj Pov thiab nws lub
koom haum Neohome qhov ncauj ua npuas tas ntawd, cia kuv teb koj li
no: Kuv xav hais tias koj tsuas paub tus professional Dr. Yang Dao uas
tawm rau public zoo zoo xwb.  Koj paub muaj pes tsawg tus Yang Dao
tuaj hauv SCH no?  Yog koj teb hais tias tsuas muaj tib tug
professional Dr. Yang Dao tuaj hauv nov xwb no ces kuv tham los koj
yuav tsis nkag siab.  Kuv xav hais tias koj tsuas paub tus "Dr. Yang
Dao dawb" xwb hos koj yuav tsis paub txog tus "Yaj Daus dub" ib qho
luaj li cas li.  Yaj Daus lawv phav kas moos ntawd tsis dawb huv npaum
li koj xav nawb phooj ywg Hmoobnplog.
Vaj Pov thiab Yaj Daus nkawd yeej muaj zoo txiaj ntsim dua rau Hmoob
los lawm.  Yuav kom Hmoob pauj nkawd tus ntxiaj ntsim ces ntshe yuav
pauj tsis taus rov qab.  Qhov kuv tau hais tias nkawd siv tsis tau
lawm no tsuas ntaus nqi hais tias: Tus ciaj uas phib tag lawd koj siv
mus hle tsis tau ntsia hlau lawm no xwb; tsis tau ntaus nqi hais tias
yuav muab nkawd tshem pov tseg.
Hais txog ntawm Haam Choj, yog koj tsis paub hais tias Haam Choj, Yaj
Daus, thiab Soomsavat Lengsavat lawv ua dab tsi no ces kuv tham los
koj yuav tsis paub kuv hais dab tsi.  Ntawm tsoom fwv Nplog Liab, yog
koj hais tias tsuas noj nyiaj ib yam li lwm lub teb chaws thiab xwb,
tsis yog noj ntawm yus tog vaj tog tsev, tsis ua li cas no ces ntshe
Hmoob kev vam meej tseem nyob deb.
Paul Moua
---------

Phooj Ywg Paulmuas:
Kuv tau taub koj zoo lawm.  Yeej yog li koj hais tiag, yog yus hais
los zoo li yus pheej yuav dhuav hmoob lub qe nkaus xwb.  Tiam sis yog
muaj tiag (concrete proves) es yus tsis hais, yuav ua li cas kom cov
coj tshiab thiaj paub zam mas yuad.
Raws kuv paub mas tsuas muaj ib tug DYD nyob nyob tshwm pluj pliv tuaj
teb ib txhia lus xwb.  Kuv ho tsis paub tias muaj tsawg tus DYD tuaj
hauv no laiv.  Yog koj paub no ho thov qhia peb thiab es kom peb ho
paub tseeb, los yog koj lam kwv yees xwb nas npawg Paulmuas.  Raws li
kuv tau taub koj hais mas koj liam tias yawg DYD txia ua ob peb leeg
los teb sawv daws cov lus yom. Tiam sis yawg kam kawm tau Phd diam,
nyaj yawg yuav "honor" yawg daim degree pob.  Raws kuv xav mas yuav
kom yawg txia ua ob peb tug tuaj tej sawv daws cov lus hauv no mas
ntshai yuav tsis muaj, tiam sis cov ua pom thiab nyiam yawg lub tswv
yim los yog lub zeem muag mas ntshai yuav muaj coob leej raws nraim li
koj hais ntag.
Raws li kuv paub los mas yawg DYD tsis muaj ib phav kaas moos qhov twg
li phav peb pheej hu tias "Neohom" los puas "Hmoob Caub Fab".  Ua li
yog yawg muaj ib phav kas moos no, koj ho qhia peb cov nyuag yaws no
saib yawg phav kas moos ntawd muaj npe hu ua li cas?  Kuv kuj tau pom
coob leej ntau tus tseem ceeb txhawb yawg kom yawg tsa ib phav kas
moos ntag laiv, tiam sis zoo li yawg tsis nyiam lub tswv yim ntawd.
Yawg tsuas teb tias yawg phav kas moos ces yog tag nrho cov kwv tij
hmoob xwb no.  Yawg nrhiav kev tsis yog nrhiav rau ib phav twg, tiam
sis nrhiav kev vam meej rau ib tsoom kwj tij hmoob no raws kuv tau
hnov. Niaj hnub nyem no los, kuv tsis tau hnov yawg DYD "claim" tias
nws "belong" rau ib phav kas moos twg. Saib yawg DYD puas kam los
"clarify" qhov no xwb lod.
Txog ntawm yawg Col. Haam Choj, DYD, thiab Lengsavath ntawd mas nyuag
yaus yuav tsis paub tas tas.  Tiam sis nyuag yaus tsuas paub tias Col.
Haam Choj yeej tsis muaj kev tshuam ntsuam txog qhov no ib nyuag qhov
li.  Yawg Col. Haam Choj thiab yawg DYD yeej tsis muaj zeem muag zoo
sib xws ib nyuag qhov li.  Vim li ntawd yawg Col. Haam Choj thiaj tso
tes tawm hauv lawv lub "Lao Hmong American Coalition" lawm ntxov.  Ua
li kuv twb yeej tau hais rau koj lawm.  Koj kuj yog ib tug paub tab,
ua li koj puas tau mus nrog yawg DYD tham kiag txog koj qhov khob xoom
xaim no mas?  Kuv xav mas koj yeej paub yawg DYD no zoo, yog koj xav
ntsib yawg no yawg yeej tos txais koj xwb raws kuv xav os.  Tej niag
me nyuam yaus, yawg twb kam ntsib diam.  Koj xwb mas yawg yeej tsis
yig li.  Yog koj siab ho tsis kheev los, yog koj xav ntsib yawg tiag
los kuv mam pab nug saib puas muaj cov paub yawg DYD cov txheeb ze es
cia lawv coj koj mus ntsib yawg los tau. Los puas cia wb nug kiag yawg
DYD hauv lus SCH no kiag twb tau.  Ntshai yawg DYD ho tsis pom wb daim
post no xwb lod.
Zoo siab tau nrog phooj ywg Paulmuas txuas lus laug hnub.
Sincerely,
Hmoob Nplog
======================================================

Ob tug kwv HmoobNplog thiab Paul Muas:
Kuv nyeem neb cov ntawv, kuv tsis paub neb yog leej twg. Tiam sis kuv
xav hais tias neb yog ob tug neeg paub tab. Kuv thov teb neb cov lus
nug thiab lus xoom xaim raws li nram no:
Kuv yog Dr. Yang Dao tiag tiag. Kuv tsis ntshai tso kuv lub npe tseeb,
vim hais tias kuv tsis muaj tus dab tsi zais neb thiab zais peb tsob
Hmoob. Tsab ntawv twg uas yog kuv txhais tes sau tawm mas yeej muaj
kuv lub npe tseeb nrog nraim hauv qab. Kuv ib txwm hais rau nej cov
hluas txhia leej txhia tus hais tias kuv tus neeg no tsis nyiam dag
thiab tsis nyiam sau ntawv bat somthe cem tus ub tus no.Thaum kuv tau
hais dab tsi los tau sau dab tsi tawm mas kuv take qhov
responsibility. Yav dhau los muaj tug puav siv kuv lub npe Dr. Yang
Dao coj los sau ntawv dag, tiam sis nws sau tsis tau kuv cov lus Hmoob
thiab sau tsis tau kuv lub style. Nej twm nws tsab ntawv xwb, nej twb
paub hais tias tsis yog kuv sau.
Paul Moua, koj puas tau hnov kuv sau ntawv cem los puas kuv lub qhov
ncauj cem General Vang Pao rau public? Thaum nyob Nplog teb
(1972-1975) kuv thiab General Vang Pao wb ob leeg ua hauj lwm ua ke.
Nws saib phab tub rog, kuv saib phab kam moos. Wb sib pab nrhiav kev
cawm peb haiv Hmoob nyob Los Tsuas teb. Tuaj txog teb chaws Amelikas
no, kuv thiab General Vang Pao tsis tau muaj lus sib ceg ib zaug.Tiam
sis wb nyias muaj nyias tswv yim sib txawv los kho teb kho chaw. Luag
hu hais tias the true democracy. Kuv tsis tau siv lub npe cuav cem
General Vang Pao rau qhov twg. Yog koj tsis paub, taug kev tuaj nrog
kuv tham. Tsis txhob lam tau lam hais ua rau luag tej tsis muaj
respect rau koj.
Lub 7 hi 1992, General Vang Pao thiab kuv tau sib paub tswv yim nyob
pem Thaj khu Vaj Txiab tsev nyob hauv Saint Paul, Minnesota. Nws hais
tias yuav tsum mus ua kub xaj tua Nplog liab. Kuv teb nws hais tias
txoj kev muab phom riam mus ntxeev teb chaws Nplog mas yeej tsis muaj
kev mus vim Tseem Fwv Amelikas tsis pab thiab ntiaj teb tsis pom
zoo.Kuv piav ntxiv hais tias peb yim txhaub cov Hmoob nyob pem hav
zoov tua Tseem Fwv Nplog ces lawv yim tuag coob yam tsis muaj nuj nqi
dab tsi. Kuv hais rau General Vang Pao hais tias peb yuav tau nrhiav
political solution los daws cov Hmoob hav zoov tej teeb meem mas thiaj
muaj kev mus. Kuv zoo siab hais tias 11 xyoo tom qab, hnub tim 26 lub
11 hlis ntuj 2003 tsaib no, General Vang Pao los yuav kuv lub tswv yim
cawm peb Hmoob.
Paul Moua, kuv thiab Colonel Ham Choj wb nyias kuj muaj nyias txoj kev
xav. Wb ib txwm tsis tau ua kam moos ua ke. Nws yog General Vang Pao
ib tug colonel. Nws ua hauj lwm rau ntawm General Vang Pao xub ntiag.
Nws tsis muaj feem cuam nrog kuv. Tiam sis thaum ua neej nyob, Colonel
Ham Choj thiab kuv yeej ua phooj ywg zoo. Niaj hnub no nws tsis nyob
lawm, kuv tseem tshua nws kawg thiab. Kuv kuj paub tseeb hais tias
muaj ib txhia Hmoob tsis paub tab lam liam hais tias Colonel Ham Choj
ua hauj lwm rau communists xwb. Nws yeej tsis muaj feem cuam dab tsi
txog Minister Somsavad Lengsavath.
Paul Moua, kuv ib txwm ua kuv txiv. Kuv pom leej twg hais yog thiab ua
yog, kuv tsa ncauj qhua nws. Leej twg coj tsis ncaj thiab muaj lub
siab lim hiam mas kuv zam kev deb. Kuv sim neej, tsis muaj leej twg
muab nyiaj muas tau kuv thiab tsis muaj tus tseem fwv twg muab nom
muas tau kuv. Kuv tau ntsib Minister Somsavad Lengsavat nyob Los
Angeles, Calilfornia, lub 10 hli 1999 vim kuv xav mus hais kom nws
thiab cov nom hauv Tseem Fwv Nplog niaj hnub no yuav tsum hloov mus
raws tus kam moos ntiaj teb (international political evolution). Kuv
kuj tau hais kom peb cov neeg Hmoob neeg Nplog tawm tuaj nyob qab ntuj
khwb los yuav tsum hloov tib yam. Kuv hais kom sawv daws yuav tsum
pauv lub tswv yim qub thiab lub siab qub mus yuav lub tswv yim tshiab
thiab lub siab tshiab kom peb tsoom haiv neeg Los Tsuas sab hauv thiab
sab nraud los sib tuav tes txhim kev haum xeeb, kev thaj yeeb thiab
kev vam meej rau peb lub teb chaws Nplog. Nej cov kwv thiab cov muam,
nej xav hais tias cov lus no yog los tsis yog? Kuv tseem muaj daim
video cassette original txog lub rooj sab laj nrog Minister Somsavad
Lengsavat nyob Los Angeles ua pov thawj txog kuv cov lus hais los saum
no.
HmoobNplog, koj tau sau hais tias kuv tsis muaj phab kam moos. Koj
hais yog tas lawm. Kuv yeej tsis muaj thiab kuv yeej ib txwm tsis tsa
kom muaj ib phav kam moos. Kuv twb tau tshaj tawm cov lus no ib zaug
nyob hauv xov tooj cua nyob Fresno xyoo 1991. Kuv mus qhov twg, kuv
thiaj tsis coj ib pab neeg nrog kuv mus cia thaiv muas txwv rau kuv.
Vim muaj nej thiab peb Hmoob sawv daws twb ua laj kab thaiv kuv tas
lawm, kuv tsis ntshai tus yeeb ncuab sab nraud tuaj tua kuv.
Kuv thov hais rau nej txhia leej txhia tus hais tias tus Hmoob twg nws
tseem muaj lub siab phem thiab siab lim hiam nrhiav tua nws tus Hmoob
pov tseg mas kom nws tuag kaum tiam los kom nws los ua nees thauj rau
peb Hmoob caij. Peb Hmoob yuav tsum sib hlub thiab sib pab, peb thiaj
ua tau lub neej muaj koob nto meej nrog luag muaj vaj huam sib luag
thiab muaj kev vam meej nyob ntiaj teb. Leej twg nyob hauv lub forum
no tseem cem tus ub tus no, tseem liam tus ub tus no, tseem rhuav tus
ub tus no yam tsis muaj pov thawj (evidence) mas kom nws paub hais
tais yog nws rov qab rhuav nws tus kheej xwb. Peb Hmoob thiab tej mab
sua yuav paub hais tias nws thiaj yog tus neeg phem, tsis paub tab
thiab muaj siab ntais ntuj.
Kuv yog Dr. Yang Dao. Kuv yog tus sau cov lus saum no. Kuv take qhov
responsibility. Kuv xav kom nej cov hluas intellectual nrhiav txoj kev
ncaj (social justice) los ua txoj kev taug mas muaj ib hnub peb Hmoob
lub neej haj yam yuav vam meej nto moo mus yav tom ntej.
Dr. Yang Dao

Ob tug kwv HmoobNplog thiab Paul Muas:
Kuv nyeem neb cov ntawv, kuv tsis paub neb yog leej twg. Tiam sis kuv
xav hais tias neb yog ob tug neeg paub tab. Kuv thov teb neb cov lus
nug thiab lus xoom xaim raws li nram no:
Kuv yog Dr. Yang Dao tiag tiag. Kuv tsis ntshai tso kuv lub npe tseeb,
vim hais tias kuv tsis muaj tus dab tsi zais neb thiab zais peb tsob
Hmoob. Tsab ntawv twg uas yog kuv txhais tes sau tawm mas yeej muaj
kuv lub npe tseeb nrog nraim hauv qab. Kuv ib txwm hais rau nej cov
hluas txhia leej txhia tus hais tias kuv tus neeg no tsis nyiam dag
thiab tsis nyiam sau ntawv bat somthe cem tus ub tus no.Thaum kuv tau
hais dab tsi los tau sau dab tsi tawm mas kuv take qhov
responsibility. Yav dhau los muaj tug puav siv kuv lub npe Dr. Yang
Dao coj los sau ntawv dag, tiam sis nws sau tsis tau kuv cov lus Hmoob
thiab sau tsis tau kuv lub style. Nej twm nws tsab ntawv xwb, nej twb
paub hais tias tsis yog kuv sau.
Paul Moua, koj puas tau hnov kuv sau ntawv cem los puas kuv lub qhov
ncauj cem General Vang Pao rau public? Thaum nyob Nplog teb
(1972-1975) kuv thiab General Vang Pao wb ob leeg ua hauj lwm ua ke.
Nws saib phab tub rog, kuv saib phab kam moos. Wb sib pab nrhiav kev
cawm peb haiv Hmoob nyob Los Tsuas teb. Tuaj txog teb chaws Amelikas
no, kuv thiab General Vang Pao tsis tau muaj lus sib ceg ib zaug.Tiam
sis wb nyias muaj nyias tswv yim sib txawv los kho teb kho chaw. Luag
hu hais tias the true democracy. Kuv tsis tau siv lub npe cuav cem
General Vang Pao rau qhov twg. Yog koj tsis paub, taug kev tuaj nrog
kuv tham. Tsis txhob lam tau lam hais ua rau luag tej tsis muaj
respect rau koj.
Lub 7 hi 1992, General Vang Pao thiab kuv tau sib paub tswv yim nyob
pem Thaj khu Vaj Txiab tsev nyob hauv Saint Paul, Minnesota. Nws hais
tias yuav tsum mus ua kub xaj tua Nplog liab. Kuv teb nws hais tias
txoj kev muab phom riam mus ntxeev teb chaws Nplog mas yeej tsis muaj
kev mus vim Tseem Fwv Amelikas tsis pab thiab ntiaj teb tsis pom
zoo.Kuv piav ntxiv hais tias peb yim txhaub cov Hmoob nyob pem hav
zoov tua Tseem Fwv Nplog ces lawv yim tuag coob yam tsis muaj nuj nqi
dab tsi. Kuv hais rau General Vang Pao hais tias peb yuav tau nrhiav
political solution los daws cov Hmoob hav zoov tej teeb meem mas thiaj
muaj kev mus. Kuv zoo siab hais tias 11 xyoo tom qab, hnub tim 26 lub
11 hlis ntuj 2003 tsaib no, General Vang Pao los yuav kuv lub tswv yim
cawm peb Hmoob.
Paul Moua, kuv thiab Colonel Ham Choj wb nyias kuj muaj nyias txoj kev
xav. Wb ib txwm tsis tau ua kam moos ua ke. Nws yog General Vang Pao
ib tug colonel. Nws ua hauj lwm rau ntawm General Vang Pao xub ntiag.
Nws tsis muaj feem cuam nrog kuv. Tiam sis thaum ua neej nyob, Colonel
Ham Choj thiab kuv yeej ua phooj ywg zoo. Niaj hnub no nws tsis nyob
lawm, kuv tseem tshua nws kawg thiab. Kuv kuj paub tseeb hais tias
muaj ib txhia Hmoob tsis paub tab lam liam hais tias Colonel Ham Choj
ua hauj lwm rau communists xwb. Nws yeej tsis muaj feem cuam dab tsi
txog Minister Somsavad Lengsavath.
Paul Moua, kuv ib txwm ua kuv txiv. Kuv pom leej twg hais yog thiab ua
yog, kuv tsa ncauj qhua nws. Leej twg coj tsis ncaj thiab muaj lub
siab lim hiam mas kuv zam kev deb. Kuv sim neej, tsis muaj leej twg
muab nyiaj muas tau kuv thiab tsis muaj tus tseem fwv twg muab nom
muas tau kuv. Kuv tau ntsib Minister Somsavad Lengsavat nyob Los
Angeles, Calilfornia, lub 10 hli 1999 vim kuv xav mus hais kom nws
thiab cov nom hauv Tseem Fwv Nplog niaj hnub no yuav tsum hloov mus
raws tus kam moos ntiaj teb (international political evolution). Kuv
kuj tau hais kom peb cov neeg Hmoob neeg Nplog tawm tuaj nyob qab ntuj
khwb los yuav tsum hloov tib yam. Kuv hais kom sawv daws yuav tsum
pauv lub tswv yim qub thiab lub siab qub mus yuav lub tswv yim tshiab
thiab lub siab tshiab kom peb tsoom haiv neeg Los Tsuas sab hauv thiab
sab nraud los sib tuav tes txhim kev haum xeeb, kev thaj yeeb thiab
kev vam meej rau peb lub teb chaws Nplog. Nej cov kwv thiab cov muam,
nej xav hais tias cov lus no yog los tsis yog? Kuv tseem muaj daim
video cassette original txog lub rooj sab laj nrog Minister Somsavad
Lengsavat nyob Los Angeles ua pov thawj txog kuv cov lus hais los saum
no.
HmoobNplog, koj tau sau hais tias kuv tsis muaj phab kam moos. Koj
hais yog tas lawm. Kuv yeej tsis muaj thiab kuv yeej ib txwm tsis tsa
kom muaj ib phav kam moos. Kuv twb tau tshaj tawm cov lus no ib zaug
nyob hauv xov tooj cua nyob Fresno xyoo 1991. Kuv mus qhov twg, kuv
thiaj tsis coj ib pab neeg nrog kuv mus cia thaiv muas txwv rau kuv.
Vim muaj nej thiab peb Hmoob sawv daws twb ua laj kab thaiv kuv tas
lawm, kuv tsis ntshai tus yeeb ncuab sab nraud tuaj tua kuv.
Kuv thov hais rau nej txhia leej txhia tus hais tias tus Hmoob twg nws
tseem muaj lub siab phem thiab siab lim hiam nrhiav tua nws tus Hmoob
pov tseg mas kom nws tuag kaum tiam los kom nws los ua nees thauj rau
peb Hmoob caij. Peb Hmoob yuav tsum sib hlub thiab sib pab, peb thiaj
ua tau lub neej muaj koob nto meej nrog luag muaj vaj huam sib luag
thiab muaj kev vam meej nyob ntiaj teb. Leej twg nyob hauv lub forum
no tseem cem tus ub tus no, tseem liam tus ub tus no, tseem rhuav tus
ub tus no yam tsis muaj pov thawj (evidence) mas kom nws paub hais
tais yog nws rov qab rhuav nws tus kheej xwb. Peb Hmoob thiab tej mab
sua yuav paub hais tias nws thiaj yog tus neeg phem, tsis paub tab
thiab muaj siab ntais ntuj.
Kuv yog Dr. Yang Dao. Kuv yog tus sau cov lus saum no. Kuv take qhov
responsibility. Kuv xav kom nej cov hluas intellectual nrhiav txoj kev
ncaj (social justice) los ua txoj kev taug mas muaj ib hnub peb Hmoob
lub neej haj yam yuav vam meej nto moo mus yav tom ntej.
Dr. Yang Dao

Ob tug kwv HmoobNplog thiab Paul Muas:
Kuv nyeem neb cov ntawv, kuv tsis paub neb yog leej twg. Tiam sis kuv
xav hais tias neb yog ob tug neeg paub tab. Kuv thov teb neb cov lus
nug thiab lus xoom xaim raws li nram no:
Kuv yog Dr. Yang Dao tiag tiag. Kuv tsis ntshai tso kuv lub npe tseeb,
vim hais tias kuv tsis muaj tus dab tsi zais neb thiab zais peb tsob
Hmoob. Tsab ntawv twg uas yog kuv txhais tes sau tawm mas yeej muaj
kuv lub npe tseeb nrog nraim hauv qab. Kuv ib txwm hais rau nej cov
hluas txhia leej txhia tus hais tias kuv tus neeg no tsis nyiam dag
thiab tsis nyiam sau ntawv bat somthe cem tus ub tus no.Thaum kuv tau
hais dab tsi los tau sau dab tsi tawm mas kuv take qhov
responsibility. Yav dhau los muaj tug puav siv kuv lub npe Dr. Yang
Dao coj los sau ntawv dag, tiam sis nws sau tsis tau kuv cov lus Hmoob
thiab sau tsis tau kuv lub style. Nej twm nws tsab ntawv xwb, nej twb
paub hais tias tsis yog kuv sau.
Paul Moua, koj puas tau hnov kuv sau ntawv cem los puas kuv lub qhov
ncauj cem General Vang Pao rau public? Thaum nyob Nplog teb
(1972-1975) kuv thiab General Vang Pao wb ob leeg ua hauj lwm ua ke.
Nws saib phab tub rog, kuv saib phab kam moos. Wb sib pab nrhiav kev
cawm peb haiv Hmoob nyob Los Tsuas teb. Tuaj txog teb chaws Amelikas
no, kuv thiab General Vang Pao tsis tau muaj lus sib ceg ib zaug.Tiam
sis wb nyias muaj nyias tswv yim sib txawv los kho teb kho chaw. Luag
hu hais tias the true democracy. Kuv tsis tau siv lub npe cuav cem
General Vang Pao rau qhov twg. Yog koj tsis paub, taug kev tuaj nrog
kuv tham. Tsis txhob lam tau lam hais ua rau luag tej tsis muaj
respect rau koj.
Lub 7 hi 1992, General Vang Pao thiab kuv tau sib paub tswv yim nyob
pem Thaj khu Vaj Txiab tsev nyob hauv Saint Paul, Minnesota. Nws hais
tias yuav tsum mus ua kub xaj tua Nplog liab. Kuv teb nws hais tias
txoj kev muab phom riam mus ntxeev teb chaws Nplog mas yeej tsis muaj
kev mus vim Tseem Fwv Amelikas tsis pab thiab ntiaj teb tsis pom
zoo.Kuv piav ntxiv hais tias peb yim txhaub cov Hmoob nyob pem hav
zoov tua Tseem Fwv Nplog ces lawv yim tuag coob yam tsis muaj nuj nqi
dab tsi. Kuv hais rau General Vang Pao hais tias peb yuav tau nrhiav
political solution los daws cov Hmoob hav zoov tej teeb meem mas thiaj
muaj kev mus. Kuv zoo siab hais tias 11 xyoo tom qab, hnub tim 26 lub
11 hlis ntuj 2003 tsaib no, General Vang Pao los yuav kuv lub tswv yim
cawm peb Hmoob.
Paul Moua, kuv thiab Colonel Ham Choj wb nyias kuj muaj nyias txoj kev
xav. Wb ib txwm tsis tau ua kam moos ua ke. Nws yog General Vang Pao
ib tug colonel. Nws ua hauj lwm rau ntawm General Vang Pao xub ntiag.
Nws tsis muaj feem cuam nrog kuv. Tiam sis thaum ua neej nyob, Colonel
Ham Choj thiab kuv yeej ua phooj ywg zoo. Niaj hnub no nws tsis nyob
lawm, kuv tseem tshua nws kawg thiab. Kuv kuj paub tseeb hais tias
muaj ib txhia Hmoob tsis paub tab lam liam hais tias Colonel Ham Choj
ua hauj lwm rau communists xwb. Nws yeej tsis muaj feem cuam dab tsi
txog Minister Somsavad Lengsavath.
Paul Moua, kuv ib txwm ua kuv txiv. Kuv pom leej twg hais yog thiab ua
yog, kuv tsa ncauj qhua nws. Leej twg coj tsis ncaj thiab muaj lub
siab lim hiam mas kuv zam kev deb. Kuv sim neej, tsis muaj leej twg
muab nyiaj muas tau kuv thiab tsis muaj tus tseem fwv twg muab nom
muas tau kuv. Kuv tau ntsib Minister Somsavad Lengsavat nyob Los
Angeles, Calilfornia, lub 10 hli 1999 vim kuv xav mus hais kom nws
thiab cov nom hauv Tseem Fwv Nplog niaj hnub no yuav tsum hloov mus
raws tus kam moos ntiaj teb (international political evolution). Kuv
kuj tau hais kom peb cov neeg Hmoob neeg Nplog tawm tuaj nyob qab ntuj
khwb los yuav tsum hloov tib yam. Kuv hais kom sawv daws yuav tsum
pauv lub tswv yim qub thiab lub siab qub mus yuav lub tswv yim tshiab
thiab lub siab tshiab kom peb tsoom haiv neeg Los Tsuas sab hauv thiab
sab nraud los sib tuav tes txhim kev haum xeeb, kev thaj yeeb thiab
kev vam meej rau peb lub teb chaws Nplog. Nej cov kwv thiab cov muam,
nej xav hais tias cov lus no yog los tsis yog? Kuv tseem muaj daim
video cassette original txog lub rooj sab laj nrog Minister Somsavad
Lengsavat nyob Los Angeles ua pov thawj txog kuv cov lus hais los saum
no.
HmoobNplog, koj tau sau hais tias kuv tsis muaj phab kam moos. Koj
hais yog tas lawm. Kuv yeej tsis muaj thiab kuv yeej ib txwm tsis tsa
kom muaj ib phav kam moos. Kuv twb tau tshaj tawm cov lus no ib zaug
nyob hauv xov tooj cua nyob Fresno xyoo 1991. Kuv mus qhov twg, kuv
thiaj tsis coj ib pab neeg nrog kuv mus cia thaiv muas txwv rau kuv.
Vim muaj nej thiab peb Hmoob sawv daws twb ua laj kab thaiv kuv tas
lawm, kuv tsis ntshai tus yeeb ncuab sab nraud tuaj tua kuv.
Kuv thov hais rau nej txhia leej txhia tus hais tias tus Hmoob twg nws
tseem muaj lub siab phem thiab siab lim hiam nrhiav tua nws tus Hmoob
pov tseg mas kom nws tuag kaum tiam los kom nws los ua nees thauj rau
peb Hmoob caij. Peb Hmoob yuav tsum sib hlub thiab sib pab, peb thiaj
ua tau lub neej muaj koob nto meej nrog luag muaj vaj huam sib luag
thiab muaj kev vam meej nyob ntiaj teb. Leej twg nyob hauv lub forum
no tseem cem tus ub tus no, tseem liam tus ub tus no, tseem rhuav tus
ub tus no yam tsis muaj pov thawj (evidence) mas kom nws paub hais
tais yog nws rov qab rhuav nws tus kheej xwb. Peb Hmoob thiab tej mab
sua yuav paub hais tias nws thiaj yog tus neeg phem, tsis paub tab
thiab muaj siab ntais ntuj.
Kuv yog Dr. Yang Dao. Kuv yog tus sau cov lus saum no. Kuv take qhov
responsibility. Kuv xav kom nej cov hluas intellectual nrhiav txoj kev
ncaj (social justice) los ua txoj kev taug mas muaj ib hnub peb Hmoob
lub neej haj yam yuav vam meej nto moo mus yav tom ntej.
Dr. Yang Dao