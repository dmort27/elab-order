Nyob zoo sawv daws
Nej cov hluas hais yog lawm tab sis kuv tus laus hos xav hais li kuv
tus laus pom mas tos peb cov laus no pheej tseem nco nco peb lub neej
yav tas mas yog vim thaum tseem nyob teb chaws nplog mas:
1.peb Hmoob nyob tau kaj siab duas.Peb niaj hnub mus ua teb tab sis peb
leej twg los khwv tau txaus nws noj, sawv daws tsis muaj tus muaj muaj
los sis tus pluag pluag. Sawv daws tsis ntshaw thiab xav kom tshaj luag
ces tsis nyuab siab i.e "no stress, no pressure"
2.peb muaj ib pluag no pluag haus los peb mus sib koom noj, mus tham
pem
3.peb mus txog lub zos twg, peb tsis paub neeg kiag los, peb mus thov
tau tsev pw
4. tsis muaj tub sab tub nyiag, muaj neeg zoo ntau xwb ces peb pom tej
neeg dahau kev xwb los peb nrog sib tham tau. Yog nug ais tseem yog peb
xeem thiab mas peb kuj nrog tham ib yam li yog kwv tij li.  Peb tsis
ntshai nrog neeg "stranger" tham li vim tsis muaj neeg phem thiab peb
Hmoob lub caij ntawd yog neeg zoo xwb.
5.  Tej laus tau kev mus sib tham ua si, mus cuav zos
6. Tej hluas nkauj hluas nraug los txawj txawj hais lus, ib tug tsis
hais lus siab ib tug.  Ces kev ua nkauj ua nraug los yog qhov lom zem
xwb.  Tsis sib ntxub.
7. Kwv tij neej tsa los mus txog lub zos twg los tau chaw so, tau mov
noj dawb xwb.
8. Peb ua liaj ua teb ywj siab.  Peb tsis tau xuas nyiaj mus yuav av
los yuav tsev.  Av dawb xwb.
9. Peb yuav noj nyob li cas los ywj peb siab, Tsis muaj neeg yuam peb.
Nplog cia peb nyob peb pem toj siab. Ces peb nyob ywj siab.
10. Peb tej poj niam tsis deev hluas nraug.  Peb tej poj niam mloog peb
lus, lawv tsis ua siab phem rau peb.  peb sis hais tau.
11. Peb tej me nyuam mloog peb lus.  Tsis cav niam cav txiv.  Tsis ua
tub sab tub nyiag.
12.  Peb cov Hmoob lub caij ntawd siab tsis phem ais pheej xav mus deev
luag tej poj niam.  Hos peb cov poj niam siab tsis phem, tsis xav mus
deev hluas nraug.  Peb tej niam txiv ua neej nyob kaj lug.
13. Peb ua neej sib pab xws li pauv zog ua teb, sib pab ua tsev nyob
14. Pej xeem mloog nom tswv lus.
15. Peb mus tua nqaij, yos hav zoov ywj siab.
Yog vim li saum no ais peb cov laus thiaj nco nco peb lub neej tas los
vim tuaj nyob teb chaws no ces tej poj niam muaj txiv deev hluas nraug
los tsis txhaum, leej twg xav mus deev luag tej poj niam los tsis
txhaum.  Peb Hmoob ib leeg nyob ib leeg, tsis sib xyuas lawm.  Ib leeg
pub tsis tau rau ib leeg lawm. Peb ua li Mes Kas lawm ces peb tsis sib
hlub li yav ntuj qub qab lawm.  Peb tsos peb tej kev cai tseg lawm,
tsis tas li peb tseem mus thuam rau lwm haiv lwm hom neeg tias peb txoj
kev cai phem tsis zoo no thiab.
Peb tsuas ntshaw nyiaj ntshaw tsheb lawm xwb, peb tsis ntshaw kwv
ntshaw tij lawm.  Kuv tseem hnov tias Hmoob lwm teb chaws tuaj txog teb
chaws Mes Kas mas cov kwv tij uas yog tij yug kwv yug twb tsis nug txog
lawv li.  Twb tsis coj lawv mus xyuas li lawm.  Tsuas yog tus kwv tij
niam txiv ib plab yug ais thiaj "xum cais" lawv xwb.
Muaj ib txhia mas tseem hais tias yav nov tom ntej mas yog cov Hmoob
Mes Kas tuaj txog peb teb peb chaw mas peb yuav tsis :care: lawv lawm
no thiab vim peb mus txog Mes Kas mas lawv tsis "care: peb li.  Kuv
hais no mas yog cov neeg uas yog kwv yog tij yog los phhoj ywg sib paub
thaum tseem nyob nplog teb ais hos mus sib ntsib tim Mes Kas ais cov
mus byob tim Mes Kas ua txuj tsis paub lawm xwb.
Yog im li no ais peb cov laus thiaj tseem nco noc lub neej tas los.

Nyob zoo Chaolee,
Ua tsaug rau koj cov lus teb. Nws qhib txoj kev pom kev txog cov laus
rau peb suav daws pom ntxiv.
Ua li koj puas yog Lis Choj Lisfoom?
Hm.... hais txog cov Hmoob Blog los yog Hmoob lwm teb chaws tuaj mus
ncig xyuas peb Hmoob Miskas, raws li kuv tus kheej no ntsib dua thiab
ua dua los, mas yeej yog peb koom lawv txhua nrho li xwb. Nyob li,
1. Kuv ncig mus txog Blog teb los yeej yog kuv liaab lawv thiab pub
lawv xwb. Yuav noj nyuj, noj twm los yeej yog kuv rho nyiaj rau lawv ua
xwb.
2. Yog muaj tus txheebze los sis phooywg tuaj ncig txog yus zej yus zos
yeej yog yus tos txais li yus ua tau thiab tseem rho nyiaj ua paj tshab
(present) tib si rau. Yuav ntoj kev lawm qhov twg los yeej yog yus rho
nyiaj pua kev rau huv tib si.
Nyaj yuav muaj li koj hais saum no lawm thiab, kuv xav naj. Vim tias
cov hluas ces lawv coj txawv peb phaum laus lawm ntau.
MS

chaolees
kuv xav tias koj hais tsi yog lawm vim tias yav ntuj qub qab tseem tshuav
hmoob coob kawg li lawv tseem tau nyob lawv li qub lawv tsi tau pauv kiag,
kuv muab saib los mas lawv tsi tau zoo nyob li koj hais lawv txom nyem kawg
li, lawv pub tsi tau phoojywg thiab zej zog li,
raws li kuv kawm thiab saib cov hmoob lub neej qub qab mas txom nyem heev
li, ruas yog ua liaj ua teb xwb tam sim no los lawv tseem ua liaj ua teb
tib yam nkaus, koj hais tias nyob ywj siab, kuv xav tias kawg lawv lub
tswb yim lawm thiaj li tau ua teb noj thiab ua liaj xwb.. coob leej tseem
ua teb li koj hais kawg tab sis zoo li tsi muaj leej twg zoo siab li koj
hais li as,, ruas hais txog qhov txom nyem thiab khwv xwb,
hais txog pluag noj haus mas nyob tim no los peb s/d yeej tseem noj
sibhlub haus sib ce li tsi txawv kiag.. s/d tseem tuaj puv tsev txwm nkaus
tseem tuaj coob tshaj cov nyob tim ub(nplog) thiab, cov nyob tim no ua noj
los tseem ua noj seem noj so ua ntau tshaj cov nyob tim ub thiab..
hais txog cov nyob twm zeej li koj hais ces muaj lawm thiab mas tab sis
nws yog cov tsawg xwb maybe li 10% tej ntawd xwb tsi yog tas tus.. peb
hmoob tseem sib law sib caum, muaj ib co mus nrhiav noj nrhiav haus rau
tej lub nroog loj thiab tej kev deb lawm xwb os.. tab sis yeej pom tias
peb hmoob yeej sib faib mus nyob ib leeg ib qho lawm thiab mas..
nyob tim nplog los yeej mus sib faib thiab vim kev nrhiav noj nrhiav haus
thiab yuav tau tawm mus nrhiav tej av kom zoo ua noj ces s/d thiaj tau mus
sab hnub tuaj rau hnub poob thiab qabteb rau qaum teb..
hais txog qhov koj hais tias lawv cov hmoob tuaj txog tebchaws meskas no
es tsi muaj neeg care txog lawv no.. MOOGSIB los lus ces yog tag nrho lawm
cov kuv pom ces peb s/d sib pab nyiaj rau lawv coj mus thiab tseem npaj tej
tus nyuj loj loj rau lawv noj thiab, tseem muab pub rau lawv xwb koj sim
nug meb muaj tej tug tuaj tebchaws no rov mus mas lawv yeej nqa li qhov
tsawg ces 10,000 rov sauv mus xwb os.. cov kuv paub ces yeej txog 20,000
coj mus li nawb..
peb mus txog tim ub mas hais txog ua noj ua haus tim ub ces tsuas yog yus
tsho nyiaj xwb thiab tua nyuj tua twm los lawv saib nyob ntawm yus xwb yus
muaj li cas ces lawv noj li ntawd xwb.. hais txog tej khoom qab zib los yog
beers ces lawv saib saib yus xwb thaum lawv tham mas tham muaj ceem kawg
tab sis thaum yuav tsho nyiaj ces los hais yus xwb twb tsi pab yus ib qhov
li.. MS cov lus ces tsi poob ib qhov li..

Nyob zoo Moobsib
Ua tsaug koj teb thiab nug tias kuv puas yog Lis Choj Lis Foom.
Kuv hais qhia koj tias kuv tsis yog Lis Choj Lis Foom.  Kuv paub nws
thiab.