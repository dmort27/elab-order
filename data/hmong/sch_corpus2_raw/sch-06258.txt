Hmoob yuas Hmoob,
Cas nej muaj zoo txam ntxwv tsis coj mus txam zeb txam tsua, es pheej
coj los txam zeb cub. Zaum no zeb cub yuav tawg, suav daws ho npav dej
npav taws. Kuv yuav tsis txhaub nej sib tog, thiab ho yuav tsis qhuas
leej twg. Kuv thov kom nej nco ntsoov tias nej zoo ua, tab sis Hmoob
tsi zoo ntsia.
Txij no mus thov kom Hmoob nco ntsoov tsam yus lam mus raug dab yeeb
ncuab lub tom txwv looj, ces yus cia li mooj lawm, thaum ntawd Hmoob
yuav puas xwm.
Hlub Hmoob lub qhov muag.
lc

*Koj hais lus saub xwb es kuv tsis  lam paub kiag li os.

LC,
Peb sawv daws twb hais tias yog koj yuav hais dab tsis hais kom cob
meej xeeb kum es thiaj li tsis muaj tus muab twm rau koj cab no, koj
pheej mloog peb hais, seb ziag no Yajyeeb tuav tsis tau koj li civ tov
civ yam lawm ned, puas yog?
Yog kuv thooj tsis xyuam koob txoj tsis yuam lw no, kuv xav tias koj
twv tau yuav kev deb heev uas koj siv lo lus tias, "muaj zoo txam ntxwv
tsis coj mus txam zeb txam tsua, es pheej coj los txam zeb cub" lawm.
Tsis yog cov Hmoob hais no, siv "txam ntxwv los txam zeb cub," tab sis
lawv cov no yog NOJ MOV HAUD TSU TSO QUAV HAUV YIAS xwb.  Lawv tsis yog
maub dub ntog mus xuas tau ntev qhiav, tab sis, lawv yog tab meeg kiab
kiab kais kais mus lob xwb cob los cam kaus hniav xwb.
Li no ntse yuav pab tsis tau li lawv nawd.
NH

LC,
Txij thaum li ntuj tsi teb raug los, peb hmoob yeej ib txwm kom txhob
los"txam ntxwm los txam zeb cub", es tav lino, hmoob thiaj li tseem
nyob lub neej 200 xyoo dhau los lawm.
niam no peb twb tuaj txog rooj teb no, luag muaj lub qhov muag tsom ua
ob txheej, muaj lub scope, tsom pom tau lub hnubqub (star) lawm. yog
yuav kom ruam kom khov, yuav tsum txam zeb cub, kom leej twg txawm nqi
tes los ua zaub ua mov noj los thiaj li tsi nchuav.
yeeb vim peb hmoob pheej xav li tej laus tsi paub qab paub haus es
pheej yuav kom mus txam zeb txam tsua, es hnub twg peb hmoob muab leej
twg los nqi tes ua zaub ua mov los rau peb hmoob noj hnub twg ces, ua
tib cov niag paim quav zias li niaj hnub no peb sib cam sib cam xwb
tiag.
yog li hnub no, peb hmoob txoj kev ua "poj ua tseg yawm ua cias", tsi
ua haujlwm rau peb lawm, vim tsi yog ib tus txiv muam thiaj li pom deb
tshaj xwb, lub neej niam no, leej twg los pom deb ib yam nkaus. qhov
tseeb tiag tiag mas, twb yuav pab nqua hus kom yog leej twg txawj leej
twg ntse, kom coj los txam zebcub kom, kho nkau li nqajtoog nqajhlau,
hnub twb peb cob kiag tus nqws thiab txam rau lawm--thiaj li tsi
paimqhuav thiab lub cubtawg los thiaj li ciaj ntsa iab, es yuav coj mus
ci yam nqaij thiab ci zeb ci tsuas los thiaj li yuav siav, es noj thiaj
li tsi hnov daig cajdab li niaj hnub niam no.
nyaj sawv daws yuav nkag siab zoo txau lawm,
Tseem tseem "Yug los Ua Hmoob" es yuav los txam kom ntxaws ntxaws, txam
txhij txam txhua, es thiaj li yuav muaj hnub zoo thiab kajsiab rau
haivneeg hmoob.
Born2beHmong

Kuv ho xav hais tias yog txam tau lub zeb cub ntawd kom tawg mas peb
thiaj mus txog lub zeb tsua, vim lub zeb cub no yog lub los thaiv peb
xub ntiag lawm.
HL

Hmong Lao,
txawm yog li, es kuv thiaj li hais rau post saum toj no ntag.  niam no,
peb yuav tau txam lub zeb cub uas nej, es thiaj li tsi paim paim quav
lino lawm.
B2BH

Cov kwv luag,
Nkag siab rau nej cov lus thiab paub nej lub zeem muag zoo lawm. Tos
kuv hais tag npaud rau sawv daws los vim kuv paub zoo zoo tias muaj tej
tus/tej pab Hmoob tau qhib muag tsus npaj rhuav Hmoob. Kuv thov ceev
txuag lawv cov npe cia vim tsis yog lub luag yuav coj los hais hauv tej
no. Kuv mloog nej cov lus mas muaj ntsis txheeb rau cov kuv hais ntawd.
Kuv tsuas ntshai nyob tsam tej tus lam yuam kev mus rau cov neeg ntawd
thiab txoj kev ntawd yam nej tsis nco qab txog. Tos nej nco ces teb
dhau qhov siv tau lawm.
Qhov nej hais yuav tsum txam lub zeb cub kom tawg mus xwv thiaj yuav
teeb tau lauj kaub zoo. Tab sis kuv thov noog seb nej ho paub keeb kwm
Hmoob txog npaum twg?
Keeb kwm Hmoob 6,000 xyoo dhau los mas yeej yog " Luag siv Hmoob roj
kib Hmoob txha" xwb xwb li. Piv txwv li Fuab Tais Vwj Paj Yig raug nws
ib tus tub xeeb ntxwv ntxias ntes nws rau Suav mas Hmoob thiaj xwb
suav.Uua ntej Fuab Tais Vaj Paj Yig Hmoob muaj ob lub teb chaws nyob
rau Suav, Suav tuaj ntxias Hmoob tus thawj tub rog ntxeev tua Fuab Tais
Hmoob, Hmoob thiaj swb thawj lub teb chaws rau Suav, lub teb chaw Hmoob
tom qab kuj raug ob tus Hmoob txawj ntse uas mus kawm ntawv rau Pem
ceeb uas raug Suav ntxias kom los tua Hmoob tus Vaj, ob niag ruam ntawd
kuj los tua yus tus Vaj tuag. Nyob rau Cob Tsib teb muaj ib tus Hmoob
mus nyiag qhia rau Cob Tsib tias Hmoob tab tom npaj rog tua Cob Tsib
ces Cob tsib thiaj xub tuaj ntxuav Hmoob tas du lug.  Rog Paj Cai kuj
yog Hmoob mus rhuav Hmoob. Thaum rog VP ntawd, VP kuj raug tua ntau
zaus tab sis yawg txoj hmoov tsis sawm rau txoj kev ntawd thiaj tsis
tuag.  Rog Chao Fa no Nplogliab ntxias Hmoob mus tua Chao Fa es " Koos
Paj Cai" thiaj yuav luag tu noob, thiab Pa Kao Her kuj raug txov uas
yog tib txoj ke.
Hmoob America txawj thiab ntse heev lawm no nej yuav txam zeb cub kom
tawg kiag mus tso nej mam ua txiv tuam yej no mas kuv pom tias nej yuam
kev deb heev lawm. Lub zeb cub qub tsis zoo teeb lauj kaub lawm mas kuj
tsim nyog nej yuav npaj dua lwm lub kom zoo tshaj lub qub thiaj yuav
teeb tau lauj kaub. Tab sis zoo li yog ho zeb tu pleb uas suav taws
ntaiv me ntsis xwb ces yuav tawg tuaj kub yus xwb. Kuv xav tais yog
sawv daws heev npaum li nej hais lawm tiag ua cas tsis muaj leej twg
mus Foob tus America uas sau daim sticker hais tias " Save a Deer, Kill
a Hmong" no li. Nej yuav txam zeb txam tsua ces tej no xwb las. Ua cas
cuag li teb chaws America tsis muaj ib tus Hmoob li lawm? Hos yog hauv
yus tsev mas nim ua heev hlawv hlo cuag dab tsi? Nej tej kev txawj ntse
uas tuaj kawm tau 30 xyoo no nyaum qhuav yog txawj li nej hais no xwb
lov?
Kuv ntseeg hais tias nej ib tus twg txawm sawv tau los ua Hmoob ib tug
coj los ntshai yuav rov raug tus nywj qub uas kuv hais tag los ntawd
dua xwb. Kuv txoj kev yuav kho Hmoob kom Hmoob zoo thiab tsheej neeg
txawv qhov nej pom ntawd lawm deb heev. Txawm tias zeb cub tsis zoo
teeb lauj kaub lawm los yuav tau coj mus tso rau hauv Museum tseg rau
tej xeeb leej xeeb ntxwv tau saib, txhob muab txam kom tawg mus. Nyob
tsam lwm hnub yus ho raug ua zeb cub rau lwm tus txam thiab. Thaum
ntawd tus nywj yuav tsis ploj ib zaug li. Yog ua nej hais ntawd ces nej
yauv tau ua rog sib tua ntawd nej ko taw mus. Li no mas yeeb ncuab tab
tom luag heev kawg nkaus. Nej nkag rau yeeb ncuab lub tom txowv tas
lawm nej twb tsi paub tsi pom kiag li. Nej yog Hmoob lawm, yog nej hlub
hmoob tiag mas yuav tau xav kom dav dua thiaj yuav tsim kho tau haiv
Hmoob kom zoo. Yog ua li nej hais ntawd xwb ces yog rhuav Hmoob nkaus
nkaus xwb, yuav pab tis tau ib qho dab tsis rau Hmoob li. Nej lub niam
tswv yim twb yog kiag yeeb ncuab lub tom txwv lawm tiag.
Ua neeg nyob yuav tsis muaj ib zaug uas sawv daws pom tau mus tib yam,
tsuas yog sib yoog xwb thiaj nyob taus ua ib haiv neeg.
lc

Ob yawm (B2bh & HL),
Kuv los xaav le meb has hab mas...
Ua tsaug os..
pdy
OH.... lub zeb cub yog dlaab tsi nawj? thov txhais pub kuv paub hab
seb...

Lee Chong,
Ua tsaug kws koj tau siv koj lub sijhawm (caij) muaj nuj nqes tuaj
qhuab ntuag hab cobqha peb suav dlawg. Koj tej lug yeej loj sim zoo
kuab, zoo tshuaj. Txawm le ntawd los xij, nrug txhawj xeeb tas koj sawv
lug lig lawm ntau. Koj muaj zoo txaam ntxwv los koj tsi rhu lug siv,
pheej muab coj moog puag pw. Ntau caum xyoo dlhau lug lub ntuj (the
social environment) tau muab peb tig lug txug le koj xeev xwm pum naj
nub nua. Ces ntshai koj txawm yuav ua zaaj ua tsaav cheem hab taw kev
los yuav ceeb tis laaj nkaag peb ib txha pob ntseg. Ces ntshai yuav
nkim koj lub zug hab yuav tu tu koj sab.
Tej thaud chim koj sab dlhau, koj yuav rhu zoj koj le zoo txaam ntxwv
lug txaam lub nyuas zebcub ntawd kuas tawg txua los ntshai kawg yog koj
lub lauj kaub nchuav xwb. Ua zaaj twg, tsaav twg los thaus kawg yeej
tseem yog yug roj kib yug txhaa xwb.
Yuav ua caag txhaj le yuav yeej taug nyuas yeeb ncuab kws ib txwm nrug
yug lug thawj muab ib nam Moob/Hmoob ntawd?
Mov hab tshua,
pdy

Paajnruag,
Kuv yeej sawv ntxov kawg lawm, tab sis kuv tsis xav tias ntshai Hmoob
yuav rov mus poob dua tus nywj qub. Zaum no kuv pom kiag ntawm qhov
muag lawm. Li ntawd, kuv thiaj yuav tsum hais kom Hmoob ras xeev. Kuv
ntseeg hais tias cov neeg uas txam zeb cub yeej yuav tsis tig los yooj
yim. Vim tshuav lawv roj ntsha tsis tau nchuav es thiaj tsis paub tsis
pom txog thiab tej zaum yog tus nywj Hmoob rov nphau los raug Hmoob dua
lawm. Cov txam zeb cub yog cov tsim dua Hmoob tus nywj mus aiv nws, kom
txhob raug Hmoob tag nrho lawm.
Kuv xav tias tseem tsis tau lig rau moob thiab. Kuv tseem yuav hais kom
Hmoob feem coob ras txog mas peb thiaj yuav tiv thaiv tau cov neeg
tsawg uas tsim nywj npog rau Hmoob ntawd tau. Zaum no leej twg tsim kom
aiv nws nkaus xwb, txhob aiv tuam haiv Hmoob lawm.
lc

Lee Chong,
To taub koj cov lug zoo. Pheej laam tau laam has yaaj has yeeb, has sab
has qeb rua koj lawm los thov tsi txhob qaug zug ov... Yog tsi muaj sab
los sis tseg, muaj sab quas ncua ces yuav tau ua lub sab ntuj ntev zuv
hab cheb peb Moob tog vaaj tog tsev. Yog tsi muaj sab los sis tseg,
muaj sab quas tag ces yuav tau ua lub sab ncaaj sab zoo lug tu peb
Hmoob le vaaj loog.
Lee Chong, sov mej cov ua tij los ua txiv ho pum le caag tawm sis nyuas
yau soj qaab taug lw txug peb Hmoob le keeb kwm lug yeej tsi tshua muaj
yaam ruaj hab khov nyob huv yug caaj Hmoob. Luj hlub muaj 50 tawm xyoo
lug los tseem pum hab nov quas ntsoov yug tsob Hmoob ua cwj/twj rov lug
rhuav yug Hmoob kuas pejkum haiv dlim ntawm luas txuj kev caij tsuj
Hmoob. Txhua txhua zag cov kws moog ua cwj/twj rua luas siv ntawd yeej
tsi tau txais txaj ntshaa txaj ntsim dlaab tsi hlo hlo.
Yuav kuas peb Moob tsi ua luas cwj/twj muab yug roj kib yug txhaa rua
luas noj lawm mas ntshai yuav yog kawg aav luaj lim xwb mas txhaj le
yuav ntshab poj?
Thov kuas Lee Chong muaj sa, muaj zug, muaj laaj lim tswvyim zoo lug
cob hab qhuab ntuag Hmoob.
pdy

Neohmong, yajyeeb, Bornbehmong, hmong-lao,
Kuv Lee Chong zoo siab heev rau nej cov lus saum no. Vim kuv paub tseeb
tias nej yog cov txam zeb cub lawm tiag tiag. Kuv niaj hnub ntuas Hmoob
yog hais qhov txam zeb cub no ntag lauv. Zaum no thiaj paub tseeb tias
nej yog cov txam zeb cub. Kuv yeej paub nej tus nais zoo heev, tsuas
tsis tau paub nej xwb. Kuv xav tias nej yuav tsis yog tus loj ntawd cov
uas kuv hais ntawd, tab sis tej zaum nej mag yeeb ncuab lub tom txwv
looj nej tag lawm es nej thiaj ntsia Hmoob yog nej tus yeeb ncuab, hos
nej ntsia yeeb ncuab ho yog nej tus phooj ywg. Nej ua neej rov qab
lawm. Nej rov taub hau mus kev lawm. Nej kawm luag txuj, nej tsis paub
nej txuj ci teej tug. Cov lus uas kuv hais saum no tsis yog paj lug hlo
li, yog tseem tseem lus Hmoob. Yog lus Hmoob Euphemisms xwb. Ntshai nej
tsis paub lus Hmoob lawm.
Yajyeeb hais tias kuv hais lus saub. Yajyeeb kuv xav paub tias koj muaj
pes tsawg xyoo lawm? Koj paub lus Hmoob npaum twg thiab? Lus saub thiab
lus yaj txawv deb heev mas koj yuav tau mus kawm dua ntawm tej laus
thiaj paub tham lus Hmoob Txooj.
Cov lus koj puab yog lus tab xwb.
Bornbehmong, koj hais tias Hmoob pheej tsis pub txam zeb cub es tau 200
xyoo los Hmoob thiaj tseem nyob zoo li no xwb. Qhov no koj nkag siab
yuam kev lawm. Xyov koj puas tau paub txog keeb kwm Hmoob? Raws keeb
kwm Hmoob ces twb VIM HMOOB PHEEJ TXAM ZEB CUB XWB ES THIAJ KHIAV TUAJ
TSHWM TEB AMERICA NTAG TIAG. Nim no nej mus txog America es tau kawm
luag txuj luag ci ces xav tias yus khws heev lawm no, nej txawm yuav
sim zeb cub tso no puas yog? Nej yuam kev deb dhau lawm nawb mog. Nej
yog Hmoob, roj ntsha yog Hmoob, nqaij tawv yog Hmoob, ntsuj plig yog
Hmoob, thaum ciaj ua yeeb ncuab rau Hmoob, tab sis thaum puv 120 xyoo
yeej yuav rov mus rau poj yawm txwv koob Hmoob xwb. Li ntawd kuv thiaj
tsav hais nej tag npaud no.
Kuv tsis pom txoj kev txam zeb cub yuav muaj txiag ntsim qab hau ib qho
me me luaj dev mub rau Hmoob li, tsuas ua nywj swv rau Hmoob ris nkaus
nkaus xwb. Sawv daws txhob qhuas tias txam zeb cub tawg tas ces yuav
tau zoo huam khaj no ov. Nej txam zeb cub tawg lawm los lwm tus yuav
muab nej ua zeb cub dua, nej yuav mag txam tib yam nkaus. Tus nywj no
yuav tsis paub ploj ib zaug li.
Txoj kev kho Hmoob tsis yog los txam zeb cub es txawm yuav to kev rau
nej taug mus ciaj neeg. Txoj kev ciaj neeg yog muaj peev xwm kho kom
zeb cub khov los sis teeb dua yus lub zeb cub kom khov thiaj yuav ua
tau zaub mov siav taus los noj.
Paub zoo tias cov nais uas npaj txoj kev txam zeb cub muaj li 2-3 leeg
xwb, cov ntawd yeej tsis yog nej. Thaum twg nej txawm siv mus nkag tau
lawv lub plab lawm, yog nej tsis tseg lub hlwb no mas nej yuav yuam kev
deb heev nawb cov kwv luag. Tseem tsis tau lig, yog tias nej tsum lub
tswv yim ntawd. Nej tus nais raug yeeb ncuab muas tau lawm, nws muaj 2
lub ntsej muag. Thaum txog nej nws muab sab dawb los qhia rau nej,
txhub nej mus txam zeb cub, tab sis nws sab ntsej muag dub twb muab nej
muag rau nws noj tas niaj tas hnub nej twb tsis paub. Tej zaum muaj tej
tus yuav tsis paub txog tus ntawd li, tsuas yog mag tus xyw ntawd cia
li los yob tau nej mus rau phab cua ntawd lawm xwb los kuj muaj.
Yog hnov kuv cov lus no lawm cia li tig rov los hlub nej haiv Hmoob
nawb mog.
Nej hais tias "Educated and Wealth" yog tus Key.  Kuv twv hais tias yog
nej mus kawm txuj ci es tsuas txawj ntse los txam zeb cub xwb ces txhob
kawm ntxiv lawm mog, nkim sij hawm dag xwb, yim txawj yim hlais tes,
yim txawj yim tsis zoo siv. Kuv ntsia raws li cov laus uas nej hu ua
cov ruam ntawd, lawv tseem txawj sib hlub thiab txawj sib pab dua nej
cov uas kawm tiav qib siab thiab tau lub npe tub txawj ntxhais ntse no.
Nej cov tub txawj ntxhais ntse no nyias ntse mus nyias ib yam, koj hais
yeej tsis raug kuv li, kuv hais yeej haj yam tsis rau koj siab li. Yuav
yog thaum twg, tiam twg nej mam li pom ib txoj kev yog thiab sib koom
tes tau. Kuv tsis tau cia siab hlo li. Yog yim muaj educated thiab
Wealth, ntshai nej yuav muab Hmoob txam kom nyuj quav ntses nees zis
tag xwb lauj. Txaus txhawj xeeb kawg kiag.
Nej txhob tu siab nawb, kuv Lee Chong tsuas taw txoj kev yog uas yuav
pab tau Hmoob rau nej kawm. zaum no yog qhia xwb, vim nej tsis paub
tiag tiag. Nej tseem ua mem mus qus. Nej tseem tuav mom theeb. Tsim kom
meej meej, ntxuav qhov muag zoo tso mam ntsia thiaj pom tseeb.
Hlub tshua nej txhua tus.
lc

Lee Chong lau ,,,,,  zaum no mas koj hais tau meej tiag tiag li lawm
lau.  Kuv xav kom koj hais zaum twg los hais meej meej li no xwb tiag.
Noj kiag nkaub tuav kiag npe li no mas thiaj li yog txiv neeg yawg ov.
Lawv txawm phem pes tsawg los lawv yeej yog Hmoob roj Hmoob ntshav li
koj hais ntawd es koj thiaj tsav hlub lawv cov qhov muag npaum li
ntawd.  Twb yog koj hlub lawv es koj thiaj tsa ncauj hais lawv xwb; koj
kuj tseem hmov tseem tshua lawv ces kuv thov qhuas koj lawm nawb.  Muaj
zoo tswv yim yeej meem pab ntuas cov Hmoob uas pheej tsuas txawj txam
zeb cub li no nawb.  Ua tsaug.
Muas Pos

Muas pos,
Ua tsaug rau koj cov lus.
Tos yav tas kuv tsis tau noj nkaub tuav npe mas vim dab tsis tau tuav
qe, ntses tsis tau noj nuv. Zaum no dab tuav qe ntses noj nuv lawm mas
kuv thiaj paub tseeb tias tej uas kuv tsis ruaj siab rau ntawd tawm
plaws tuaj lawm tiag. Thaum no kuv thiaj mam hais tau ncaj qha rau. Cov
tseem thawj mas yeej yuav tawm tuaj hauv no thiab tab sis lawv zais
hneev lawm. Kuv thiaj tsis zoo yuav hais nchav. Kuv yeej paub tseeb
tseeb tias leej twg ua dab tsi, ua li cas rau Hmoob lawm, kuv thiaj
tsav hais sawv daws tag npaum no. Kuv yeej yuav tsum hais kom nws tsum
kiag txoj kev txam zeb cub no mus li. Yog hais tsi tau, kuv yuav qhia
rau Hmoob kom paub txhua tus thiab nrog nrhiav kev tav cov tswv yim
txov Hmoob ntawd kom ntaug mus. Kuv paub zoo tias tej ntawd yog yeeb
ncuab siv tom txwv los txov Hmoob xwb, tab sis ib txhia Hmoob tsis nco
ras xeev thiaj yuam kev mus ua luag tus aub tom Hmoob lawm, "Dev Meo".
Keeb kwm Hmoob yuav ntos tej xwm no tseg mus ib txhiab ib txhis. Sob
lus uas peb sib hais no yog ib sob keeb kwm Hmoob. Peb suav daws yuav
tau muab khaws tseg cia qhuab qhia me nyuam Hmoob.
Txij thaum kuv pom sawv daws tso cov lus tsi thaj yeeb rau hauv no, kuv
thiaj txiav txim siab los ntos seb puas muaj hnub yuav tau qhov tseeb
tuaj thiab yuav tsum qhia kom Hmoob ras xeev.
Qhia Hmoob paub tseeb tias muaj tej tus/pab Hmoob uas nws hu nws ua tus
good Hmoob no tau ntshaw hwj chim, suab npe thiab nyiaj txiag. Nws
thiaj ua hauj lwm rau yeeb ncuab. Txij paub xwb yog xyoo 1987 los. Lawv
tau nkag mus rau cov pab pawg Hmoob pov puag Hmoob. Lawv tau siv puas
tsav yam tswv yim rhuav Hmoob txoj kev sawv tiv thaiv Hmoob. Lawv tau
tso ib txhia nqis mus rau Vientiane tab sis kuj raug piav sij tas. Li
ntawd tsis kav tseem tsis tseg txoj kev ua luag nyuj thawj nees caij
ntawd thiab.
Yeeb ncuab lub tswv yim mus tob heev, lawv muaj ntau txheej ntau ntsig.
Hmoob ruam dhau lawm, yus twb nkag rau yeeb ncuab lub plab mus ua yeeb
ncuab quav tag lawm los tseem qhuas qhuas tias yus heev diam. Tab sis
qhov tiag nws tsuas heev ntawm ntug cub nkaus nkaus xwb. Twb tsis muaj
peev xwm yuav hla cuam rau tus sab nraum hlo li.
Kuv ua Hmoob tus qhev tau 30 xyoo, kuv paub thiab pom Hmoob lub ci qe
cuag xuas microscope tsom. Leej twg txhob los dag kuv lawm, kuv paub
tias Hmoob tus kab mob yog dab tsi, thiab kuab tshuaj uas yuav coj los
kho Hmoob tus mob kom zoo yog dab tsi. Peb yuav tsum paub Hmoob tus mob
thiab paub hom tshuaj los kho thiab yuav kho kom haum raug mas tus mob
thiaj yuav zoo taus. Yog yuav txam zeb cub xwb ces yim txam yim mob loj
thiab yuav tsum tuag mus xwb thiaj tas. Peb yug los ua Hmoob lawm, peb
yuav tau pab Hmoob kom tsim nyog ua ib tiam neeg. Peb yuav tau taug
keeb kwm thiaj paub ua neeg Hmoob zoo. Txhob sawv tom tshav puam los
tsam muab Hmoob txhub rau lub qhov tuag ntxiv.
Hlub Hmoob lub qhov muag.
lc

LC,
Koj ncauj yeej txawj ua puam suav khawv kawg li lawm, tab sis zoo li
koj keeblus tsis muaj kuab li.  Txawm yog cov neeg uas tsis yog niam
poj Hmoob yug thiab tsis tau noj mov Hmoob hlob los yeej paub koj cov
lus tias koj hais dab tsi.  Tsis thas yuav mus vuag toj vuag pes hais
li os yawg, hais kiag qhov koj xav xav hais xwb nws yuav yooj yim rau
koj dua.
Yog koj xav tuaj kom koj li txuj ci (lus Hmoob) ces cia li plov meej
rau sawv daws paub tias koj mus tau lus Hmoob txheej lawm es xav tuaj
sim rau sawv daws saib no ntshe yuav muaj qab txhiab zog pob yawg. Kuv
ntshais tsam ces koj theev sam los sam tsis khiab hos yaws ntxees los
ntxhee tsis som ho ua rau koj yawg Lee Chong pob tw puab ciab ua tus me
lov niv lov nom xwb laud.  Lee Chong, puas yog koj rauv taws nram tiaj
es ncho tsawv pem looj hiaj xwb ma?  Tam kuv xav mas ntshe yog koj noj
ntawm ncauj tswj ntawm ntswg xwb ho.  Lee Chong, ziag no (peb txheej
no) ntshe qaib txawm pos rem los ntshai os yuav tsis ntxeev lem, hos
nyuj kuv txawm nto los ntshai nees ko tw yuav tsis tsa hlo li yav thaum
ub peb nyob Looj Ceeb lawm nawd.
Koj txawm txheev vas los ntshe vas yuav tsis koov sam li ntag, kawg
khiab tw yauv plam li xwb las as.  Koj txawm huam zeb cub los ntshe zeb
yuav cub yuav tsis hauj zas li ntag vim zeb cub xeeb tsis tau tuam zeej
khawv, yog li ntawd tsis tham yuav siv zoo txam txwv los txam thiaj pov
khawv kaj tias siv qe qauj los yom tsoo xwb los ntshe zeb cub yuav cia
li tawg li ntag.
Li no xwb tso.
NH

NH,
Zoo siab uas koj rov tawm tuaj txog ntawm ko. Nco ntsoov tias koj yog
Hmoob. Peb yog Hmoob. Yuav ua dab tsi yuav tsum ntsia saum yus haiv
neeg ua ntej tso mam ua. Koj cov lus uas koj qw qw yav dhau los ntawd
twb aiv koj haiv Hmoob lawm koj puas paub. Kuv xav noog koj seb koj
yuav yeem ua tus ris Hmoob tus nywj li tej laus tsis thoob tsib paug
thaum ub thiab los koj yuav zam tus nywj kom dhau thiab?
Kuv Lee Chong tsis yog lam hais. Raws li kuv ntsia koj cov lus uas post
rau Bee Moua ob peb hnub dau los no mas kuv thiaj mam nkag siab zoo
ntxiv tias koj yog ib tus uas yuam kev deb heev lawm. Koj raug yeeb
ncuab lub tom txwv, koj ua hauj lwm pab yeeb ncuab lawm. Tej zaum nyaj
koj yuav tsis txhob txwm ua, tab sis qhov koj ua ntawd yeeb ncuab tib
leeg thiaj muaj benefits xwb, koj haiv neeg Hmoob ces poob tis nkaus av
es koj puas paub txog?
Kuv paub zoo tias nej muaj neeg nyob rau thaib teb nrhiav kev rhuav peb
cov Hmoob kom nti tsis txhob taus. Nej taus thooj txhij qau yawg VP
nyob teb chaws Aemrica thiab qau Moua Bee tus kwv ntawm Thaib teb thooj
txhij ne. Nej cov tswv yim no kuv twb paub ua ntej lawm ntxov. Nej cov
tswv yim no yuav mus tsistaus ntxiv lawm nawb mog, tsheem tseem tsis
tau lig kav tsi tsum kiag, nrhiav kev kho koj haiv Hmoob kom zoo xwb
yuav muaj nuj nqis dua.
Tsis yog lub luag kuv thiaj tsis noj nkaub tuav npe xwb. Yog tias koj
hlub Hmoob thiab no ua zoo xav thiab tso koj lub tswv yim txam zeb cub
tseg nawb mog.
Hlub koj ob lub qhov muag,
lc

Lee Chong,
Raws li pom mas coob tus hos xav tias kev ua li zaum no lawv tau ua
thooj txhij pab tij vav cov kujxaj teg dej num niaj hnub siv los txum
loom nej me nyuam hmoob mas yog ib teg num qoos tes kawg kiag li lawm
no, ua rau me nyuam hmoob lub qhov muag pom deb lawm ib npaum no cas es
koj hos hais tias ua rau Hmoob ntog lawm ib teeg poob lawm ib theem no
mas. Kuv tus nyob ib cag zeem meej tias nej pab twg hais li cas los kuj
yog tiam sis zoo rau qhov txoj pleb tau nrib lawm thiaj ua rau nej me
nyuam Hmoob dim pa mus thawj thiab no laiv. Tsis li ntawd ces nej tseem
yuav zaum nyob txim pes tsawg tiam ntxiv thiab.

LC,
Puas yog kuv hais tau lus xeeb txob thiab phoj xom koj kawg li ne yuam?
Ntshe yuav pab tsis tau koj yog tias koj tsis kam lees paub thiab lees
yuav qhov tseeb uas tau tswm sim ntawm peb Hmoob lub neej niaj hnub no
nad.
LC, kuv pom tias koj siv koj tag koj lub niam tswv yim los ntuas kuv
thiab cov phooj ywg hauv SCH no tab sis ntshe yuav pab tsis tau koj li,
vim peb tsis yog cov mus tsim teeb meem rau Hmoob.  Nod yog lus ntuas
rov rau koj, qhov zoo, koj cia nkag nuag mus NTUAS COV HMOOB UAS PHEEJ
MUS DAG HMOOB TIM UB TIAS YUAV MUAJ TEB CHAWS THIAB MESKAS YUAV TXAIS
LAWV TUAJ RAU TIM USA NO ntshe yuav zoo dua nawd.
Yog kuv twv tsis yuam kev, tej zaum koj DIG muag thiab koj LAG ntseg
lawm es koj thiaj li tsis pom thiab tsis paub tias Hmoob rov MUAG Hmoob
nqi taub hau noj los tau 30 xyoo no lawm.  LC, kuv thov ntuas koj, rov
siab rov tsws rov mus noog Hmoob seb yog vim li cas Hmoob thiaj li raug
teeb meem ua ntu zus los txog hnub no os.  Luag (Nplog Liab) ua rau
Hmoob xwb txaus dhau hwv lawm, tsis tseem nyob Hmoob yuav rov mus ua
(siv) rau Hmoob li lawm nad.
NH
post
nyaj
av
peb
thooj
cov
cub

Lee Chong,
hnav, kuv muaj mob miv miv flu lawm es tsi tau tuaj, es tsi tau teb koj
ua tij los yog ua txiv, kuv los lus txam zeb cub nws mean li no, thov
koj hos tig saib seb puas yog li kuv hais thiab, vim ib tug txiv muam
pom lawm ib yam. nyias tsuas khav nyias qhov hais tias zoo xwb, mloog
mus nawb.
tos kuv hais tias cias los txam zeb cub, yeeb vim hais tias lub sijhawm
no, hmoob sawv daws ntse dhau hwv lawm--koj sim muab los xav seb puas
yog li kuv hais.  yog tsi coj los txam zeb cub, ces hmoob niam yuav mag
nrov ua vij ua voog tim MN thiab tim thailand naj.
koj tsi pub los txam zeb cub, es ua li cas muaj 10 pab hmoob mus
represent hmong nyob rau UN, hos tseem muaj tshaj li 12 pab hmoob mus
sib txeeb muab lub teb chaw nplog los ua hmoob tug. twb tsi hais cov ua
niaj hnub sib tog tom vaj tom tsev os Lee Chong aws.
koj twb tsi pab cheb hmoob lub vaj lub tsev es, es hmoob lub vaj lub
tsev tsi dus li aws, kuv thiaj li hais tias kom coj los txam zeb cub,
yeeb vim hmoob lub vaj lub tsev no, muaj vijyws vijpog dhau hwv lawm.
koj ua twb zoo coj kuv cov lus no los xav mas, es txhob muab yus li kev
xav xwb mas Lee Chong.
10 pab hmoob mus represent Hmoob nyog rau United Nation
tshaj li 12 Pab hmoob los mus ua lub teb lub chaws rau hmoob, including
cov ua tuaj LPDR tos tib sis. es yog koj tsi coj los txam zeb cub, ces
koj txawm yuav ua tsawg zaus los tsi khov li.  koj ua npaum li cas los
paimquav npaum li ntawv. es txawm koj yuav ua txog tsawg tiam los,
hmoob yeej tsi mus qhov twg. yog yus tsi kho yus haivneeg thiab
sawvdaws ua ntej, es pheej hais li nej cov laus es yuav kom mus txam
zeb txam tsuas xwb, ua ntej yus yuav txam tau zeb tau tsuas, yuav yuav
tsum txam tau zeb cub tso os.  ua ntej yus yauv mus hais ib los lus los
yog ua ib pab ib pawg mus hais luag lwm haiv neeg, yus yuav tsum cheb
yus tej vaj me tsev kom dus thiab zoo tso os. nyob li niaj hnub no, koj
yuav kom peb mus txam nplogliab xwb,  es txawm peb ua paimquav npaum li
cas rau tom qab, es tus mus tuaj plog liab tog lawm los twb muaj, es
peb hmoob hos li cas mas?
Lee Chong, kuv xav mas, koj xav yuav kev loj dhau hwv lawm aws. vim peb
cov hlua niam no, tsi xav hais tias txam zeb cub ces coj los dhuav tej
niam tej txiv, tabsi los hais kom yus cov neeg sibhaum xeeb, los ua pab
ua pawg, los thoojsiab koomntsw, yog yuav ua ib yam dabtsi li kuv hais
dhau los lawm os.  ob pab human rights rau hmoob no, txhob mus sib tog
ib zaug li, yus twb tsi nyiam tus tov li los, yuav tseem hais tias, kuv
tsi paub zoo lawv lub homphiaj. cias kuv mus tham kom nkagsiab thiab
totaub tso kuv mam li tham tau. yog nej leej twg hos xav paub txog los,
mus noog kiag lawv xwb. li no, mas peb hmoob thiaj li muaj hnub zoo os
yawg.
txog tij peb pom hais tias, ua li tamsim peb hmoob ua no, twb tsi zoo
lawm ces, yeej yog tshuav ntau heev yuav tau cheb peb lub vaj lub tsev
kom dus thiab zoo txaus, es hnub twg nqi tes, es thiaj li tsi muaj muaj
hmab dawm tes hlua dawm taws li niam no mas, koj yawg.
yog tsawg tiam los yuav kom txam zeb txam tsuas xwb ces, yeej tsi ntse
thiab tsi npliag lias dus lug li os, Lee Chong aws. koj coj mus xav
duas es mam li rov tham--es seb leej twg zaj tswvyim zoo tshaj ces yuav
zaj ntawv kiag xwb.
how can we make these many organizations represent us hmong men into
just one, with one single voice?
how can we make these many orgaizations who want to under take or be
part of .........laosm, into just one, with one unite movement, to
achieve hmong dream?
we need to clean our houses first before we start to clean someone else
houses.
Born2behmong

B,
Koj tseem tham txog txam "zeb cub" kom txhob muaj pob cos, hniav, pos
pob zeb xwb, luag cov KX mas luag npav txam "zeb dub" xwb yog tias leej
twg tsis koom tes nrog luag na.
NH