Nyob zoo Tillaug Hmong213,
Yog hais li tus kwv Phwvnyawm hais ces koj yog ib tug tub txawj ntse
ntxov kawg los lawm nawb, rau qhov tias xyoo 1963-64 ntawd koj twb
kawm tiav Lycee, tau Diploma lawm ces koj yeej yog tshaj lij kawg kiag
lawm,  koj yog ib tug laus neeg uas tseem ceeb rau peb sawv daws lawm
nawb, lub caij koj kawm tiav ntawd ces Dr. Yang Dao los kuj tseem tab
tom sib zog kawm mus yuav Doctor degree thiab ntag. Zoo siab tau ntsib
koj yog ib tus neeg uas ntev heev los lawm thiab, sib ntsib dua.
YTK

Hmong213,
Es kuv tub mus nram lawv lub 35 reunion thiab ua cas ho tsis pom koj
thiab ma?  Koj haistias nag Hmo no ces yog koj mus thaum tsau ntuj xwb
puas yog?
Lawv ua ib zaj yeebyam thaum sawv ntxov txog cov hluas nkauj hluas
raug thaum khiav tebchaws mas lomzem kawg tiag.
noogdlej

Born2bHmong,
Koj tuaj koom Hmoob kev lom zem zaum no zoo kawg uas nej cov hluas
tseem siv caij nyoog tuaj koom, cov phooj ywg lub reunion 35 xyoo
thiab no, koj puas pom Xeeb Thoj, thiab Xeeb Thoj tus yawm yij Xab Lis
thiab nws poj niam Kiab Thoj uas yog Xeeb Thoj tus muam pos tuaj koom
thiab. Thiab ua li koj pos ntsib thaj khu Yaj Ntxheb, thiab thaj khu
Caiv Vuab Hawj, nais khu Xyooj Zeb ua qhia ntawv rau pawg tsev kawv
ntawv Ban na ntawd, lawv cov no puas tuaj koom nrog.
Hais txog tshav npas mas peb cov ua tij yeej tsis muab hlob tsis xav
tau ntsej muag li koj hais li, tab sis yog vaum me ntsis thiaj tuaj
nyob tsis ntev pes tsawg, ua li nev koj pos yog ib team nrog lawv
ncaws npas ua ke tuaj hauv nej lub nroog tuaj thiab, los yog koj tuaj
nuam yaj nrog sawv daws xwb no, los yog muaj li koj hais es koj tseem
hlub tshua txog koj haiv me Hmoob ntsuag nos es tuaj xyuas lawv los li
cas. Kuv kuj tseem zoo siab hais tias tseem tshuav tej tus hluas li
koj yuav los sawv tau tej laus chaw thiab ces zoo kawg lawm. Sis ntsib
dua.
YTK

Nyob zoo tus kwv YTK,
Ua koj tsaug rau koj cov lus zoo. Ntawd kuv ces yij Phwvnyawm twb piav
tas rau koj lawm. Kuv ces yog me nyuam neeg xwb tsis tau ua hauj lwm
rau RLG thiab tsis tau nrog GVP lawv ua kasmoos dab tsi li ces thiaj
li tsis muaj neeg paub kuv. Kuv ua hauj lwm rau US AID Mission to Laos
from 1967 - 1975. Kuv ces yeej yog phaum laus lawm kawg kuv thiab
mebthaub wb nkag nram lawv tshav chaw ncaws pob, wb yog senior citizen
lawm ces wb tsis tau them fee $4.00 lawm ne...hehehe. Vam thiab cia
siab tias muaj ib hnub twg yuav tau ntsib koj.
HM213

Nyob zoo noogdlej,
Cia kuv piav rau koj saib koj puas pom thiab puas yuav ntseeg tias kuv
tuaj rau hauv. Thaum sawv ntxov, kuv tuaj txog rau thaum lawv tab tom
yuav yees sawv daws duab nyob rau ntawd qhov rooj nkag mus. Sawv daws
yees duab tas ces mam li nkag queu ib khub niam txiv mus yees duab
ntawd lub greeting door. Kuv lub rooj yog lub #37 nrog Thajyeeb Hawj
thiab as chas Lis Yeeb uas tuaj Australia tuaj zaum uake ne. Saib koj
puas pom Lauj Suav uas tuaj Fabkis teb tuaj lub rooj xwb. Kuv lub rooj
yog lub behind nws ne.
Zaj yeebyam koj hais ntawd puas yog koj hais zaj uas cov qhabnab North
Carolina ua maj los yog koj hais qhov uas cov txiv ris cov niam khiav.
Qhov game no mas tsis fair lawm vim hais tias muaj tej khub niam txiv
ces tus niam rog rog hos tus txiv yuag yuag hos tej khub ces tus txiv
rog rog hos tus niam ces yuag yuag. Li no ces cov khub uas tus txiv
rog es tus niam me thiab yuag ces khub ntawd thiaj li be a winner
lawm. Tiam sis yeej lom zem kawg li. Cov California ces yog Txawj Pov
Yaj thiab yawg poj niam thiab tus phooj ywg thiaj li los dance rau
sawvdaws saib xwb. Tuaj ib pab nyob Sacramento tuaj thiab.
Yav tsaus ntuj ces kuv tuaj txog thaum Dr. Neej Zoo Yaj tab tom hais
lus. Nws hais txog cov Dr Hmoob uas muaj 454 leeg, hais txog cov tub
Hmoob soldier mus Iraq...etc. Yawm hais tas ces pib noj mov xwb. Niam
Kwm Xeeb (Maiv Kawm Tsab) uas tuaj Portland, Oregon tuaj yog tus ua
khos xok (mi girl). Noj mov tas ces lawv thiaj li hu ib lub rooj ib
khub niam txiv mus sawv tid es hais tias yog cov khub niam txiv uas
dress tau zoo nkauj zoo raug ces lawv thiaj muab lauj lamvong yog
changva slow pub rau lawm. Lauj lamvong thib ob ces yog lawm muab rau
cov tub thiab ntxhais uas pab hauj lwm ces yog zaj nkauj Thaib 16 pee
heng khuam lang uas yog Souraphone Sombathchaleun zaj nkauj.
Dr. Yang Dao hu ob zaj nkauj thiab tso tawm cassette ib zag uas yog
nws thiab nws poj niam hu. Kuv los mus tsev thaum lawv hu zaj nkauj
Nplog Khab Thum Luang Prabang tas ces kuv los lawm ne.
Noogdlej, koj sim ho piav koj saib kuv puas yuav toov tau tias koj yog
leej twg no. Tej zaum kuv twb tuav koj tes los yog hais HI no rau koj
lawm los tsis paub nawb. Koj sim piav saib cov poj ntxoog soc tuaj
koom hauv muaj pes tsawg leej.
Sis ntsib dua.
HM213

Born thiab cov qhabnab Wisconsin,
Cas nej es yuav tais caus ualuaj es ntshai-xx tsis xav ntsib peb cov
laus no li naj. Txawm hais tias ntsib kiag los nyaj yuav tsis muab nej
daim nyuag nplooj ntoos yaws rau leej twg li paub li os. Kuv yeej tuaj
mus ncig nrhiav tas rho cov tshav ncaws npaas (man/woman) soccer field
los twb tsis pom leej twg li. Thaum kuv mus zaum nkaum tshav ntuj tid
Lao Family lub tsev ib pliag, kuv twb yuav luag kom yawm hais pajtaub
pab hais thaj tawm nej cov npe tiag. Tiam sis kuv ho xav hais tias yog
ua li ces ntshai nej haj yam khiav deb lawm xwb. Kuv thiab Ntxhw Lis
wb twb zaum kiag behind ntawd lub goal nyob sab tim lawv muag mov noj
ne. Nyob nyob uas lawv ncaws tas kiag final es mam li sawv los lawm
xwb. Xyoo no 2 team kawg no yeej keeb tib yam nkaus. The winner just
win by luck only.
HM213

...........
Lub 35 xyoo no twb yog Aib Xaab thiab Kiab thoj, nrog Yaj Kaub, Yaj
Tub yuav Maiv Yias Thoj ( Suav Lwm Thoj tus nxthais) lawv yog cov Cav
ntag mas...
Phwv thiab 213, es zoo li cov tub kawm ntawv nyob Luang Prabang twb
tsis muaj pes tsawg leej es cas ho muaj 1 tug twb ho kawm tiav. 63-64
xwb twb kawm qib siab tim Lycee lawm na ??  Cov kawm lycee thiab Ecole
Normale nyob Luang Prabang sais tsawg tsawg kawg laiv. Lycee mas kuv
twb tsis paub tias mauj tus twg li. Tiam sis 69-70 ntawd zoo li muaj
Maiv Kamw niam Kwm Xeeb...71-72 zoo li muaj  Ntxhee  Lauj xwb sub
as...
Haub...cas nej mus pom peb hmoob coob coob ...ua rau cov li Born wb
mas siab kub lug lawv....!!!!

........Born,
tus Ntsuab Pov Lis koj hais saum no ntshai yog NRAJ POS LIS pob ?? Yog
Lis Tub me Dongdok thiab Ly Paul nkawd tus kwv tij, niam txiv 1 plab
mas. Tus neeg npag tsawv , ntsej muag dav tsawv sub laiv...

Tij laug Nres aw,es koj cav paub tij laug Nraj Pos nyob Cholet thiab
ntag?Nrhai koj twb nyob kiag Cholet lawm thiab pob,los tsis nyob ib
thaj tsam ntawm lub zos ntawv ntag...puas yog mas?
Même si tu ne veux pas me dire qui tu es,dis moi alors où tu habites
mon frère...

Tsovtom Hmong 213 es.....
Koj hais tau yog tshaj qhov yog lawm os.  Yog lub rooj #37 ces kuv
paub zoo nyob qhov twg los mas nyob puas tim qhovrooj ned.  Koj piav
tau thwj tshaj qhov plawg lawm thiab os.
Qhov yeebyam kuv hais yog cov nyob Gorgia ua na.  Ua txog cov hluas
nkauj hluas nraug kev mobsiab yuav sib ncaim, ib cov tseg niam tseg
txiv khiav raw hluas raug tuaj lawm ib tug ces hos cia niamtxiv khiav
thiab nrog tug hluas nkauj nyob lawm.
Hais txog ntawm cov niamtxiv sib ev....very funny.  Ua cas yuav tsi
fair na.  Qhov rog qhov yuag ntawm, yus tub paub tias yu tus mejthaub
los yawgthaub rog rog ev tsis tau ces tsachij kiag es txhob sim tsam
sav duav xwb.  Muab ib khub niamtxiv es, tom qab sib ev tas lis 15
nasthis tus txiv tseem haw-haw tiag....heheeheee
Kuv ces yog qhia kiag ces koj yeej paub xwb tiamsi yog ua li ces ntshe
peb yuav tsi muaj kev lomzem nyob SCH no lawm.  Ces nws remain ib qhov
mystery rau sawvdaws.  Pojntxoog tsis kam tsau quavnyuj li kiag.
Oh....kuv pom ib tug yawm ntxoog hauv SCH tuaj tod thiab.  Nws
niamqhuav order  tau ib tus me ab mos-mos thiab coj tuaj koom peb tod
thiab tiag.  Tiamsi kuv tsis kam qhia thiab.
noogdlej

LeejHmoob as...nyob zoo os.
laus li peb cov nov lawm ces...tsuv hu hmoob xwb ces yeej paub yuav
luag tas mas. txawm tsis nyob kooùm zej koom zos los yeej paub npe ,
cim ntsej cim muag xwb...........koj los yaws koj daim nplooj ces koj
yeej tsis dim hlo li mas nawb...hehhehehe

Nres....aw,
Oib...oib.....ua cas koj yuav puas hlwb ua luaj naj......phim koj yuav
paub tshaj kuv nad........xyoo 1963-64 ntawd zoo li muaj 2 leeg nrog
kuv tus dab laug Hmong213  kawm ua ke tiam sis  zoo li lawv siv npe
Nplog kawm ntawv xwb ces koj thiaj tsis paub....... los tom hmoob ces
ho hu npe hmoob lawm......es koj tsis nco qab cov ua niam Kwm Xeeb
ntej thiab nrog nws ib phaum ntawd twb muaj coob-b thiab los
sad.......koj puas nco Ntaj Thoj (Yawm txiv Tsav Ntxaij Thoj tus tub)
Mas Yaj (Nkaj Mas) yog yawg Zam Nob tub thiab ib tug hu ua Thoj hmoob
Thoj npe laus Neej Thoj tus no tuaj nrog Thoj Cai nyob hauv Vees cas
thaum nws kawm tag Diploma pem Lycee Muas Loob......tus no tuaj nyob
Meskas lawm hos 2 tug ua ntej ntawd nrog koj nyob Fab Kis teb
ned.........es koj puas paub Pov Vaj (Pov Tooj Yeeb) maj? yawg no twb
yog ib tug lawv phaum hlob thiab ned.
Sib ntsib dua.

Phwvnyawm,
Cov koj hais los saum ko yog phaum yau lawm thiab. Kuv twb piav mus
piav los ntau zaus yav tag los lawm. This is another hint for Mr.
Nres. Kuv pab kiag muaj ob tug Hmoob Lis tuaj Sayaboury tuaj. Ib yawg
ces twb tuaj nyob hauv St Paul no. Ib yawg ces tam sim no twb nyob
Sacramento. Muaj ib yawg ces yog Hmong Vaj tuaj Kieo Nyab pem Xieng
Ngeun tuaj. Tom qab no yawg mus ua pilot T28 tuag lawm. Peb 4 leeg no
pib 6eme ces Yaj Yias kawm nyob 4eme ne. Ua tsaug ntau. Thaum twg tau
tuav tes mam li sib qhia dua.
HM213

Noogdlej... es cas yuav ntshai tsam peb cov laus no paub nej ua luaj
naj. Kuv xav hais tias tab koj qhia kiag koj lub npe rau kuv los
ntshai kuv yuav tsis paub koj vim hais tias nej yog cov phaum yau
lawm. Yog tsis xav li cas no koj lam qhia saib koj lub rooj zaum nyob
rau sab twg xwb ces tau lawm. Lwm hnub mam li muab cov video thiab cov
duab los review dua tej zaum yuav ntes tau koj los tsis
paub.......hahahaha.
HM213

............oib oib nyuag Phwv ntawm koj....Maiv Kawm Tsab, niam Kwm
Xeeb ua Ntaj Thoj lawv ntej lawm os yawg....Ntaj thoj hu ua Soun
Thone...cov nov tsis tau kawm Lycee Luangprabang nawb. Lawv kawm tom
College DaoHung xwb ....kuv paub lawv thiab mas. tiam sis kuv ho tsis
paub tias 63-64 xwb twb muab tej tug tub hmoob Luang Prabang kawm
Lycee nrov nreeg no na....
Tus Vaj Pov Tooj Yeeb no pyuas yog nws txiv raug tua pem txoj kev
Number 13 ?? nws mauj 1 tug muam hu ua Mim no laiv puas yog ?? Kuv
tsis paub tus no nawb...ntshia yog cov hlob hlob lawm, ysu xeev xwm
los ces twb tsis pom lawv lawm. Cov ua ntah thoj ntej tseem muaj : Xab
Thoj, Neeb Thoj, Neeb Xyooj...Vaj Neeb, Yaj Tsheej...Yaj Thoj ...cov
no tsawm ua ntaj thoj ntej tas lawm thiab.hehheheh
Phwv es...cia li yaws nplooj xwb mas...

...........
hahhahah  213 , cov tuaj Sayaboury tuaj tsis muaj hmoob lis pob ??
Muaj Xeem Yaj, thoj, Tsab...xwb os....
Tus tuaj Xiengngeun, Kia nyab tuaj yog Vaj Tub puas yog ?? Nws nyob St
Paul mas....Phaum nrab ntawd muaj 2 tug kwv tij hmoob Lauj thiab :
Loog thiab Ntxhees nkawd...muaj hawj Toom thiab ....hos tshuav 2 kwv
tij hmoob Tsab sub : tus kwv hu ua Ntxhais nyob Meskas, tus tij nyob
fab Kis...yuav 1 tug poj Co na ...puas yog . Cov Hmoob kawm Moos Loob
mas tsawg tsawg, suav tau ntawm tiv tes nawb...213 thiab Phwv...
213...yaws nplooj mas ntshai wb yuav tau sib tuav tes pob....hehhehe

Hmong213,
AW....yog koj thaij tau Video lawm tiag ces koj nqa los kuv mam qhia
koj saib tus poj ntxoog twg rau tus twg.YingB los tuaj,HmoovajUSA los
tuaj,Born,Thorps,XavZoo,Hmoob ST. Paul,Tshajplaws,Vaajmoob cov no yeej
zaum ze koj ntag nawb,Noogdlej thiab Suabnoog ces yog 2 niag los ntawd
nej xub ntiag yim plawv pliag ib sij los ib lwm los mas,zooli nkawv
lub rooj nyob ze-e DYD lub rooj sub.kuv tsis xav teev lawv cov npe rau
hauv no tsam tau kua nceb haus.Niam dab laug neb tseem yuav nyob hov
ntev maj? maj-j pom koj cov video li lawm laid.

Mes Txivlaus Phwv es....
Koj tus ntawd kos, tsi txhob lam ib sij nplho kuv daim kauv nplooj ib
zaug li koj ma....koj hais raug lawm kawg los mas....ua cas ua noog
haus dej nram lab fawm xwb es yuav paub tseeb ua luaj....heheeee
Hmoob 213 es....muaj tseeb li koj hais, txawm kuv los tuav kiag koj
txhais te los koj yuav tsis paub kuv vim kuv yeej yog phaum yau
mentsis lawm.  Kuv mus ntsia nej cov ua tij lub 35 reunion mas ua rau
kuv khuvxim tias "ntuj na ntuj es.... lawv es....zoo li nej nim kawm
ntawv tau lomzem thiab nej mas have fun tiag tiag li."  Kuv pom nej ib
cov qub zaub mas ibsij mus hloov kiag ib ce khaubncaws seb yus kaj
niag zaubqaub puas yuav rov qab tuaj.....kuv mas ib ke zoo siab ibke
luag li tiag.  Nrog nej koom tas mas kuv ob sab phlu mob kub lawg vim
nrog nej zoo zoo siab thiab luag luag tsi taus li tiag.
Kuv ces txawm yog ib niag uas rog rog es niag txiv ev tsis tau
na.....heheeeeee
noogdlej

Nres,
Koj hais yog lawm yeej yog li koj hais niam Kwm xeeb yeej yuav ua Ntaj
Thoj lawv ntej tiag.......yog yuav hais li koj hais ces yeej suav tau
tiag yeej muaj tsis coob npaum cov hmoob Looj Ceeb los mas.Tiam sis
twb muaj ib phaum no 4-5 leeg lawm ces yeej coob lawm.Xyooj Neeb,Lis
Co,Yaj Tsheej (Ciaj Tsheej) niam tais Mim Lis (Lis co muam) Toom
Hawj,Xab Thoj,Neeb Thoj, cov koj teev npe ces kuv ham tsis paub lawv
txhua tus los mas.Pov Tooj yeeb ces yog tus koj hais  los mas nws muaj
ib tug muam hu ua Mim no nws yuav Hawj Xeeb peb pheej hu nws ua niam
Hawj Xeeb kuv nco zoo li Mim tso lub ntiaj teb tseg lawm sub......cov
Hmoob Sayaboury koj puas nco nyob li doctor Laus Tas tsev neeg,lawv
txiv thiaj yog rov rau sab Muas Loob thiab Sayaboury xwb,cov tub hmoob
Lis ces yog pab no xwb nad.
Kuv daim Nplooj ces twb khaub hlab tag lawm es tseem hais tug zoo li
koj ko.......koj cia li tshem koj daim mas thiaj yog........tsis tshem
los kuv yeej yuav paub xwb-b......kuv tsis thov los muaj ib hnub nws
yeej yuav qhia nws tus kheej rau kuv nad.

phwvnyawm,
Koj nim paub tag npaum ko no, ua cas koj ho tsis tham txog niag
YajNeeb(Suksene) thiag niag pog SUA THOJ uas uantej tebchaws tawg
ntawd nkawd tabtom kawm nyob LP, dua twg lawm ne?
Kuv tsuas lam twv seb koj puas paub xwb ov, nyaj ntev-v lawm tsis muaj
plaub lawm kaj..Hahaha....j/k
TseemYeej.