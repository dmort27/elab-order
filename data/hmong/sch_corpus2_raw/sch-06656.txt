Neohmong,
Raws li kuv soj ntsuam sawv daws los tau kwv yees li ib lub hlis no,
kuv pom zem zuag hais tias koj, Teev Lis, thiab Yang Sao, nej yog ib
qhab nab.  Kuv pom hais tias nej cov tswv yim hais mus tib suam.  Koj
yog tus tiav txuj siab; Teev yog tus nplua nuj, thiab Yaj Choj yog tus
muaj yawm yij Nplog liab.  Nej cov tswv yim ces yog li no:  "If you
can't beat them, joint them."
Kuv tsis muaj lub cib fim tau kawm ntawv siab li koj, thiab ho tsis
tau nrog luag tuav laj kam siab nrog Nplog li koj tau muaj yav dhau
los lawd.  Wb txawm saib tib daig duab xwb los, ntshe koj pom yog ib
yam, hos kuv pom yog lwm yam.  Liv xwm Nplog ces koj paub zoo, tab sis
tsis ntxaws.
Kuv ib nyuag pom txawv zog koj hais txog liv xwm Nplog kwv yees 60
xyoo dhau los.  Ob tug thawj ntawm kev ntxeev lub teb chaws Nplog (
Kas Pab Tiv Vav) uas muaj yeej xyoo 1975 yog yawg Souphanouvong thiab
yawg Kaisone Phoonvihanh.  Nkawd lam nyob tib lub nkoj tab sis nyias
muaj nyias lub zeem muag.  Souphanouvong yog  Kaisone tus yeeb ncuab
thib 2.  Kaison muaj 2 rab Phom uas ntsia tsis pom (invisible guns).
Rab phom loj mas taw rau tog Vees Cas hos rab phom me mas taw rau
Souphanouvong hauv siab.
Qhov yawg Souphanouvong ntshaw yog ntiab kom tau cov neeg txawv teb
chaws tawm hauv Nplog teb mus.  Nplog lub teb chaws yuav tsum yog
Nplog kav; tsis zwm thiab nce se rau leej twg.  Ntaus nqi tias cag
hlav ceg ncau ntawm tsev neeg huab tais ua cov ua nom tsav lub teb
chaws mus yav tom ntej raws li txwv laus puaj tiam los.
Yawg Kaisone txoj kev ntshaw yog txo kom tau txoj sawv toj cov noob
huab tais kom cov noob huab tais tag zim txwv thiab tag kee ua nom
mus.  Lub teb chaws Nplog yuav tsum dhau mus ua lub teb chaws tsis
muaj huab tais (Republic State).
Kaison tau ua nws tes hauj lwm tiav log (mission accomplished).  Nws
cuab tau cov noob huab tais tseem ceeb kag nws lub pob tawb tag nrho.
Nws maj mam muab lawv ( King Sisavang Vathana, crown prince Chaofa
Saivong Savang, Souvanaphouma, thiab Souphanouvong) dam caj dab, dam
tes dam taw ib tug zuj zus)
Ho hais txog Hmoob tus kas moos ces kuv muab peb Hmoob cais tau ua 3
pab tseem ceeb raws li lawv txoj kev ntshaw thiab lawv lub zeem muag.
Pab thib 1:  Pab no yog pab yuav mus kom txog lawv lub teb chaws
Hmoob.  Ciaj twb ciaj; tuag twb tuag, yeej tsis lam nyoo Nplog liab li
ntag.
Pab thib 2:  Pab no hais tias, "ShhhhhhhhhÂ…kaw nej cov qhov ncauj, tam
sis no tsis tau yog lub caij pheej yuav tham txog teb chaws Hmoob;
nyob tsam nruas hnov nruas to qhov, Suav hnov Suav hlais nplaig.  Tam
sis no Hmoob tsis tau sib hlub sib pab txog qhov Hmoob yuav thaiv tau
Hmoob lub teb chaws.  Tham ntau ces Hmoob yuav tuag tag.  Tam sim no
ces kav tsij xyaum ua neej kom sib haum xeeb nrog Nplog xwb.  Yog
Nplog ho tsis hlub Hmoob tiag, mam nrog Nplog tim tsum ntsuas zog tom
qab twb tsis lig".
Pab thib 3:  Pab no lawv hais tias lawv twb saib phiam thib (map) tag
lawm, yeej tsis pom Hmoob teb chaws nyob rau lub ntiaj teb no li; kom
Hmoob cia li nov qab txog kev npau suav ua teb chaws Hmoob.   Kav tsij
yuav nyab yuav vauv Nplog es ua neej ua tsav; ua poj cuas yawg cuas
nrog Nplog xwb.  Nplog  liab twb muab nom coob coob rau Hmoob ua lawm.
Kuv xav hais tias koj, Teev, thiab Yang Sao nej nyob rau lub nkoj thib
3.  Kuv li kuv tsis kam nrog nej caij nej lub nkoj.  Kuv yuav mus lub
nkoj thib 2.
Nyias mus nyias nkoj ib tug tsis txhob lam tshoob pom rau ib tug xwb
los ma.
Muas Pos

Pos Muas,
Ua tsaug uas koj tseem nrhiav tau ib qhab nab rau kuv los sis muab kuv
coj mus npuab rau Teev Lis thiab Yang Sau nkawv qhab nab. Koj hais tau
muaj ceem kawg tab sis yam li koj cov txheej lus uas koj tau soj
ntsuam thiab tshawb fawb txog kuv, NeoHmong tus kheej, zoo li tua tuaj
ntsaus tob kawg li.  Koj piav kuv luaj nyuj tab sis zoo li xu luaj
ntuj, koj pom kuv luaj zeb tab sis zoo li xu luaj teb li os yawg.
Yam li koj xav tau yam sib npug pes daws hauv koj lub siab tab sis lub
ncauj tswv tswm lub ntswg hais tsis tau los twg. Yog li ntawd, cia kuv
pab koj hais (muab koj lub tswv yim thiab muab koj cov lus rov hais
rau koj) kom meej zog, hais txog lub zeem muag kev ntshaw ntawd 3 pab
neeg koj hais hauv qab no:
Pab ib los yog Hmoob: Pab no yog HMOOB KUB XAJ nyob USA
Pab ob los yog Hmoob: Pab no Yog HMOOB KUB XAJ nyob USA
Pab peb los yog Hmoob: Pab no yog HMOOB KUB XAJ nyob USA
3 pab Hmoob no puas leej yog cov Hmoob kub xaj tag nrho huv tib si.  3
pab neeg no lawv tsis yog ntshaw kom muaj "teb chaws Hmoob," lawv tsis
yog ntshaw mus "ua neej kom sib haum xeeb nrog Nplog," thiab lawv tsis
yog tshaw mus "ua neej ua tsav" nrog Nplog tab sis lawv yog ntshaw,
cia kuv hais kom meej mee, lawv yog ntshaw QUAB YUAM CAIJ TSUJ HMOOB,
NRHIAV KEV TSAUS NTUJ RAU HMOOB TAUG, NTXIAS HMOOB UA YEEB NCUAB NROG
LUAG KOM LUAG NTXUB HMOOB, TXHAUB HMOOB NROG LUAG SIB NTAUS SIB TUA,
DAG HMOOB MUS RAU LUAG TUA POV TSEG, NRHIAV KEV RHUAV KOM HMOOB SIB
TAWG, thiab phem tshaj ntawd yog HUAB HMOOB NOJ HMOOB HAUS.
Kuv xav tias koj, MUAS POV, MUAS LANGXANG, MUAS TXAWJ POV(D), VP,
VAJ...VAJ..., thiab NEOHOME yuav tsum yog 3 pab neeg no xwb nws tsis
muaj pes tsawg pab li os.  Lwm pab zoo li NeoHmong, Teev Lis, Yang
Sao, lawv tsis muaj pab tab sis lawv pab yog HMOOb, HMOOB, thiab HMOOB
PAB xwb.  Hmoob pab yog NeoHmong, Teev, thiab Yang Sau lawv
pab...hahahaha.
Pos Muas, kawg no, kuv tsis paub liv xwm (keeb kwm) nyob Nplog teb zoo
cuag li koj tab sis kuv paub cov Hmoob kub xaj lub keeb lub tiv (keeb
kwm Hmoob kub xaj) zoo tshaj koj nawd.  Ua li kuv twb hais ntau ntau
zaus rau Charlie Xiong, MI lawm, thov txhob thawb NeoHmong kom dhau
ces kaum rooj.  Yog koj muaj zoo lij keeb ntsuam npoj, thov ceev kuv
cia nrog nej sawv daws rau saum rooj ntshe yuav zoo dua pob vim koj
thia kuv wb yog me nyuam Hmoob ib yam xwb.
Li no xwb, thov koj txhob noj txiv taum dai nyoos.
NeoHmong

Koj lub nkoj thib 2 ntawv es tseem yuav tos kom txog thaum twg nas
yawg. Koj hnub nyug tsis tos lawm os. tshuav tsis ntev lawm xwb ces
hmoob twb ploj yuav tag los mas. cov nyob nplog teb ces tsis paub hais
lus hmoob lawm. cov nyob suav teb los tsis paub hais lus hmoob lawm.
cov nyob meskas teb los tsis paub hais lus hmoob lawm. Koj tseem yuav
tos kom txog thaum twg na. thaum tsis muaj tus paub hais lus hmoob
lawm ces tag li ntawv lawm xwb mas. peb lub teb chaws ces yob lub uas
peb hais lus thiab nyob lawm xwb yog tsis pib tam sim no na.
Ib hnub mus haj yam nyuaj zuj zus lawm xwb. luag tej upgrade luag li
riam pom zuj zus hos yus ces ruam tug nkeeg zuj zus lawm xwb es yuav
ua cas ua tau na yog tseem tos ntev ntxiv na.
kuv xav nug nej hais tias tau los 50 xyoo no puas tau muaj cov hmoob
paub ua riam phom, thoob pob, xov toj, fais fab, los rau peb siv tua
nplog ma? raws li kuv pom tsis tau muaj ib tug hmoob engineer los pib
los ua tau cov kuv hais no ib qho hlo li na. tsuas yog niaj hnub mus
yuav lawv cov underground es raug lawv dag muab nyiaj no tag deliver
tsis tau xwb na. cas nej yuav ruam ua luaj li os hmoob aws. Luag cov
algada luag twb paub ua thoob pob thiab nuclear bomb lawm es peb cov
niag hmoob ruam no es tsis paub ua ab tsi li es yuav mus tham ua teb
ua chaw yuav ua cas tau no ma.
Kuv twb hais rau nej tias cia kuv ua mas thiaj li tau no ne. Hos yog
cia nej ua ces kawg tuag tag xwb os.
Yang dao pab ces tsis muaj quav ab tsi li. luag cov hmoob nyab laj uas
yeej ib txwm nrog nplog tau 100 tawm xyoo no lawm pab nplog thiab tua
hmoob tua lawm coob li coob es nplog twb tsis hlub es tseem yuav hais
cov niag ruam no mus koom nplog es nplog yuav ua cas yuav na. Nplog
tsuas muab ntxia kom yang dao lawv ntxhia cov hmoob no los rau nplog
muab tua kom tuag kom tag ces nplog mam li muab yang dao tua tom qab
xwb ces tag suam kaum xwb na. Nej puas pom hais tias nyab laj niaj
hnub muab cov hmoob ib txawm pab nyab laj tua ib tus zuj zus no ma.
Thaum yaj daus lawv ntxia hmoob los rau nplog tua tuag tag lawm ces
lawv yog cov tom qab xwb los mas cov niag ntsej muag ruam. zoo li nej
cia kom tuag mus.
Amen

Hahaha! Pos Muas aw, ua li cas koj yuav keej tag npaum li ko li. Kuv
ntsia lawv cov no los tau muaj ze li 15 xyoo no lawm, kuv twb tsis tau
ua zaim muag pom lawv cov nov lub me zog leej xeeb tes taw es ua li
cas koj ntsia tau ib nyuag hli xwb koj pom kiag lawm lub zog nruab
thiab, zog noj mis kiag li lawm ntag. Aub! Koj keej kawg li. Cia kuv
congratulate koj. Tsom deb me ntsi os mog tus me nus es. Lawv cov no
mas kuv xav hais tias yuav tsis muaj tus pom lawv hneev taw yooj yim
li nawb. Luag tej no ntse ntse li, luag taw tes rau tim ub ces nej
tabtom ntsia tid tabsis mas thaum nej tig los mas ntshe luag twb muab
teb luaj hlawv tag, cog me nplej me pob kws twb yuav siav os.
-M

Nyob zoo Pos,
Kuv saib koj kuj los has tau muaj kuab, muaj tshuaj kawg lawm hab.
Tawm sis qee yaam koj has txug kuv tseem xaav tas nruag nov los ntshai
nruag tseem yuav to qhov. Le caag los xij, kuv xaav tau tas mej cov
qhabnab nrhav kev taug yuav tsum xyum ua sab luj. Mej tej dlej num
ntawm ntlag/ntiag tseem tshuav ntau heev. Xws le kev coj kuas muaj
diplomatic es txhaj tsi muaj dlaab sawv huv yug tsev le naj nub nua.
Yuav tsum tau luj kuas meej meej tas yog tau chaw tag taw thaum twg
nuav yug xaav kuas leej twg lug nrug yug nyob suv ndlag, suv qaum. Kuv
xaav mas kawg yuav tsum yog yug tsob nyuas zaub ntsuab txhua leej xwb.
Le ntawd mas txawm tas leej twg, pawg twg dlha txuj kev twg los ib
pawg tsi txhob naj nub tshoob phom rua ib pawg (verbal attacks).
Lub caij nuav kuv xaam pum tas peb Hmoob feem coob tseem coj nqaim hab
coj ti dlhau. Yuav kuas tsi muaj maab dlawm teg, hluas dlawm taw mas
yuav tsum tig rov lug domesticate yug haiv neeg kuas ib nyuas seej zog
tsawv. Kuv pum tas qhov nuav yog peb tug yeeb ncuab luj hab tawv
tshaaj plawg. Mej puas pum le ntawd?
Kuv saib koj has tau siv nyog lawm. Hnub i koj teb Tseemyeej cov lus
mas kuv pheej xav tau nruab siab tias koj tshum yawm txiv Txawj Pov
Muas cuab txiv tub lub nkoj to qhov kiag lawm no hos. Koj sim ua zoo
xav saib puas yog maj?
Sis ntsib dua,
Moobsib

Moobsib,
Ua tsaug ntau rau koj lub sij hawm los twm kuv qhov post thiab cov lus
qhuab ntuas. Koj yog zoo ib daig iav rau kuv thiab lwm tus rov qab pom
kuv tus kheej.  Yog tsis muaj tus soj ntsuam peb tej lus li koj, muaj
zaum puav hais zoo siab ntshe yuav dhau ciam.  Cia kuv mam thov txim
rau Txawj Pov Muas cov tub, hais txog qhov koj hais ntawd.  Kuv yeej
ntshaw kom sawv daws cov coj Hmoob coj tau lub siab loj li koj hais
ntawd, tab sis xyov ua cas sawv daws ib leeg pheej zam tsis tau ib
leeg kiag li.  Piv txwv li Dr. Yang Dao thiab lawv 13 leeg qhab nab
Neohome rooj plaub 3 xyoos dhau los lawd.  Lawv ob tog nyias puav leej
ua nyias ib rooj mov los celebrate kev muaj yeej ntawm rooj plaub.
Tab sis raws li kuv pom ces 2 tug lawyers yog ob tug yeej xwb; ntawd 2
tog Hmoob ces poob nyiaj poob txiaj, poob zeej xeeb meej mom, ua qauv
tsis zoo rau Hmoob tag kev cia siab rau kev coj ntawm Hmoob cov thawj
coj.  Thanks again.
Muas Pos
==============================================

Tij laug Neohmong,
Ua tsaug ntau rau koj lub sij hawm thiab tswv yim uas tau siv teb kuv
cov lus. Kuv tsuas xav hais tias ntshe nej 3 tug cov tswv yim zoo xws
ib yam ces ntshe nej nyob tib lub nkoj no, tab sis koj ho tsis paub
nkawd no los thov txim.
Kuv yeej paub tias koj muaj zoo lub tsheej xeeb; ceev zoo lub laj lim,
nyob zoo lub sam xeeb, nqis tau lub hwj chim los nrog tsoom hluas koom
rooj tim tsum qhib ncauj tim lus los txheeb meej lub tswv yim rau sawv
daws nrog paub tau kawm, kuv thiaj li txhob txwm tua kom xu.  Tab sis
ho yog ntsaus lawm no los haj yam zoo.
koj twb yog tus paub tab es koj pheej tsis taw twg tua twg hos, ua li
Maina hais, koj pheej taw tes puag tim toj hos tua hneev ntawm ko taw
xwb ces peb cov niag hluas "ruam tua tsov" no yeej twv tsis tau li.
Txhob ua li peb tus Lis Tev thiab Vwj Mais nkawd es cia zoo lub tswv
yim, tab sis tuag phem lub kooj meej xwb los mav.
Muas Pos
===========================================

Hahahahahahaha.... yawm Neohmong nuav tsi yog khibkaim kag nawb
yuam...
Kuv ho tsi tau paub tas noj txiv taum dlais nyoog ho yuav ua le caag?
Can you kindly explain?
Ua tsaug os...
Moobsib

Pos, koj tu ib qhab nab lawm. Tseem tshuav Moobsib qhab nab uas pom
zoo muab NTR rau Nplog nev. Ha ha ha. tso dag xwb os Moobsib.
Fajkhaum

Npawg Muas Pos:
Kuv xav mas ntshai koj hais tau xu deb heev laiv txog ntawm khab nab
koj hais os.  Txij thaum muaj lub SCH los, kuv kuj yog ib tug "fan"
thiab hos. Tiam sis kuv txhom tsis tau tias yawg Neohmong thiab
XejThim yog leej twg hlo li. Nkawd txawj zais neev kawg nkaus.  Kuv
xav mas lawv yuav tsis yog ib khab naj, tiam si lawv cov tswv yim muaj
ntsis sib xws xwb.  Lawv phaum hluas thiab tsis hluas no muaj peev xwm
hais lus tsis ntshai leej twg vim lawv hais raws qhov muaj ntau dua.
Peb yuav tsum tau muaj ib co hais lus khov kho li lawv thiaj sov siab
thiab laiv.  Lawv cov lus muaj kuab kawg nkaus.  Es txhob maj maj muab
lawv cov no xheeb rau ib lub pob tawb li koj hais tsam ho yuam kev
laiv npawg Muas Pos. Kuv xav mas peb txhob hais txog koj khab naj los
kuv khab naj, peb tsuas hais txog saib peb cov tswv yim puas xav mus
ib yam, mas ntshai yuav mus tau deb dua.  Koj puas xav li?
Koj hais tias koj yog nyob hauv pab thib 2 uas koj tau hais.  Yog li
mas koj thiab kuv wb ob lub tswv yim sib txawv deb heev. Ntsia teeb
meem nyob Middle-East xwb ces paub tau tias li cas lawm. Peb hmoob twb
tsis piv tau ib qho nyuag me me lis cov Palestine thiab cov Juifs.
Txhob vam txog hmoob yuav muaj ib lub teb chaws los ua hmoob tug.  Kuv
xav mas thaum ub teb chaws LosTsuas tsis kom cov pej xeem hmoob xeem
ua xam xaj nplog ces yog qhov naj npawb ib lawm.
Hos hais txog ntawm tus Prince liab thiab yawg Kaysone ntawd cia lwm
lub caij zoo hnub zoo nyoog mam tham.  Yeej muaj ntsis mus li koj hais
lawm thiab tiam sis tseem tshuav ntau yam uas peb tsis paub txog.
Sincerely,
Hmoob Nplog
====================================================

Yog lawm, Faajkum. Ca kuv maam nrug qhabnab kws moog ua neeb ntxiv
ntawv noj ntawv haus tim Lostsuas xwb zoo dlua. Qhabnab kws moog txuas
sav naj.. heheheh...
ms

Npawg Hmoob Nplog,
Ua tsaug rau koj cov lus teb. Tsis muaj ib tug neeg ua kas moos es
tsis muaj qhab nab li nawb. Qhov kuv tua ib nyuag ntsaus zog li
Neohmong hais mas yog txawv qhov hais tias lub tswv yim mas mus ib
suam lawm ntag, tab sis tes hauj lwm mas ib tug ua tsis tau ib tug
siab qhuas li, no xwb ov.
Hos qhov koj hais tias tuaj tav nov los koj txhom tsis tau hais tias
yawg Neohmong thiab yawg Xej Thim nkawd yog leej twg no mas, tej zaum
koj tsis ua tib zoo ntsuam xwb.  Xyov koj puas ras txog cov tuaj hauv
SCH no hais tias muaj ib txhia hauv no mas nws ib leeg xwb nws yees ua
ob peb tug tuaj li ov.
Txog tej issue uas nws tuaj tus tseeb es nws yuav tau credit no mas
nws nqa professionalism nrog nws nawb.  Sau ntawv English los yeej sau
raug; hos ntawv Hmoob los tsis lam muaj spelling error li hov.  Tab
sis txog tej yam touchy issue uas koj tuaj tus tseeb lawv yuav txawb
qe rau koj no ces, lawv tuaj li ib tug street fighter tuaj lawm xwb;
thiab lawv nqa miv thiab dev cov skills tuaj
siv lawm xwb.  Lawv ua txoj sau ntawv Askiv los sau market language
xwb hos ntawv Hmoob los ua txoj rau cov cim tsis raug li lawm ntag.
Tab sis nws lub mav tiv thaiv (defense) nws lub tswv yim mas yog tib
lub qub li.  Lawv yees lwm yam tas,tab sis tshuav lub thaiv ntawd mas
lawv tsis tshua nco qab zais.  Li ntawd kuv thiaj twv hais tias leej
twg yog tus nyob lub nkoj twg. Puas yog koj nyob lub nkoj thib 3 thiab
mas?
Muas Pos
==========================================

Cov yawg,
Ncaim nej tau hnub puav no xwb nej twb ua nej thaj teb mus dab kawg
lawm. Ntxim zoo li Pos los kuj hais tau ntxim mloog kawg lawm. Peb cov
niag tsi paub nchuav qe no ces twb tsi nco qab pom tej uas Pos hais no
thiab ov. Nyaj yuav yog li yawg hais lawm thiab nawb.
Rhwbliag

Pos Muas,
Txhob khuv xyeej mog, hais xwb tau lawm os.  Yog koj tsis tau paub
tias NeoHmong, Teev, thiab Yang Sau lawv yog leej twg no cia kuv pab
qhia lawv tus kheej rau koj los tau:
Lawv 3 tug no txawm yuav nyiam hais li cas los lawv tsis muaj pluaj
siab phem ntais ntuj mus ntxias dag kom cov Hmoob nyob tim hav zoov
tawm tsam (ua rog) nrog Nplog Liab li cov KUBXAJ dag.
Lawv 3 tug no txawm yuav nyiam hais li cas los lawv tsis muaj pluaj
siab dub ntais ntuj mus ntxias dag kom cov Hmoob nyob tim hav zoov
thab plaub (ntxeev siab) rau Nplog Liab li cov KUBXAJ dag.
Lawv 3 tug no txawm yuav nyiam hais li cas los lawv tsis muaj pluaj
siab lim hiam ntais ntuj mus ntxias dag kom cov Hmoob nyob tim hav
zoov tua Nplog Liab tsheb (luv) raws txoj kev 13 li cov KUBXAJ dag.
Lawv 3 tug no txawm yuav nyiam hais li cas los lawv tsis muaj pluaj
siab noj nyoog haus txias ntais ntuj mus ntxias dag kom cov Hmoob nyob
tim hav zoov ua "poj ntxoog" zov hav zoov nuj dub es Meskas thiab luag
nriaj teb twb yuav xa dav hlau, riam phom, mos txwv, dej tshuaj, zaub
mov noj, thiab ris tso hnav mus pab lawv li cov KUBXAJ dag.
Lawv 3 tug no txawm yuav nyiam hais li cas los lawv tsis muaj pluaj
siab txia ntshav ntais ntuj mus ntxias dag kom cov Hmoob nyob tim hav
zoov muab lawv txoj sia mus pauv lub teb chaws ntawm Nplog Liab tes
los rau Hmoob li cov KUBXAJ dag.
Lawv 3 tug no txawm yuav nyiam hais li cas los lawv tsis muaj pluaj
siab huab noj haus ntais ntuj los ntxias dag kom cov Hmoob laus nyob
tim Meskas no them nyiaj rau lawv es lawv yuav coj mus ua teb ua chaw
rau Hmoob nyob li cov KUBXAJ dag.
Lawv 3 tug no txawm yuav nyiam hais li cas los lawv tsis muaj pluaj
siab kua faj siv daj ntais ntuj mus ntxias dag li cov KUBXAJ tau mus
dag kom Vwj Mais mus tos Vwj Khwb tuaj rau Thaib teb es yuav muab nom
muab tswv thiab nyiaj txiag rau Vwj Khwb es kom Vwj Khwb qhia tej xov
ceev koob xeej (secret) ntawm Nplog Liab rau cov KUBXAJ; tab sis thaum
Vwj Khwb muab tej xov ceev koob xeej tag rau cov KUBXAJ lawm ces cov
KUBXAJ yuam kom Vwj Mais muab khwb tua POV TSEG tim Thaib teb; qhov
tseeb Vwj Mais tsis muaj peev xwm yuav tua tau Vwj Khwb li cov KUBXAJ
kev txib, yog li ntawd Vwj Mais thiaj li nyiag xa Vwj Khwb rov mus rau
tim Vees Cam yam tsis pub cov KUBXAJ paub; txij hnub ntawd lso cov
KUBXAJ thiaj li iab liam tias yawg VWJ MAIS tuaj Nplog Liab tog lawm;
txog kawg yawg Vwj Mais tau kev tws thiaj tau hla dev rov tim Nplog,
tab sis cov KUBXAJ tseem caum yawg qab mus sau yawg se (sau yawg me
phlaub mag phlaub mog huv tib si).  Ntawm Vwj Mais, tseem tshuav ntau
yam tab sis cia nws tsev neeg mas los hais thiaj yog cai.
Pos Muas, xav tias zaum no koj yuav paub lawv 3 tug no zoo dua qub
lawm.
NeoHmong

***@yahoo.com (Pos Muas) wrote in message news:<***@posting.google.com>...
Pos,
Koj hais yog lawm los ma.
Twb vim yog peb tseem kawm txog luag kev txawj xwb. Peb yuam qhuav
xyaum ces, thaum peb mus pom luag lwm haiv neeg txawj txawj, peb paub
hais tias yuav coj li cas thiaj haum, tabsi thaum los coj kiag, tsis
txawj. Tus neeg paub, yeej tsis cuag tus neeg txawj. Tabsi peb tus twg
los, paub xwb ces twb xav hais tias yus txawj tibsi, yog tsis ua xwb.
Mas thaum lwm tus ua tsis tau raws yus siab xav, yus txawm cem thiab
thuam xwb, vim luag ua tsis raug yus siab qhuas. Qhov, qhia tau hais
tias peb leejtwg los paub tag tibsi, tabsi tsis muaj cov txawj coob no
xwb ov. Thaum koj muaj cov neeg paub coob uas tsis txawj mas, nyuaj
siab lau.
Peb paub hais tias Neohom yog leejtwg lawm los mas. Tabsi peb yuav
tsum respect nws qhov privacy thiab. Luag sib lub Screen Neohom es yus
mus hu luag lub npe tiag tiag no, kuj txhais taua hais tias yus tsis
paub qabhau. Muaj ib txhia na, Nais Phoo Vaj Pov nyiam lub npe nrog
nws lub Thaib daum. Peb yuav tsum hu li ntawd.  Kuv tseem hnov ib
txhia hu Dr. Yang Dao hu ua, Tsab Yaj, no xwb. Nej hais puas yog neeg
muaj respect rau lwm tus ma?
Kuv xav kom sawv daws tau ntsej muag tas tus xwb es thiaj pom cov neeg
coj tus tuaj nrog peb sibtham xwb.
Hmoob li, yog thaum neeg tsis mloog lus lawm, luag yeej tsis tso tus
uas tssi muaj neeg hwm tuaj hais lus rau. Yog cem me ntsi ces txhaum,
mas luag thiaj tso cov qhua hais xwb. Cov tuaj ua dev sibtog behind
lawv cov screen names mas vim yog lawv hais ntau ces nej muab lawv cem
ua lwj ua liam.
Tus qub neeg ces yuav tsum coj qub siab. Hais qub lus xwb. Txawm nws
yuav prestend to be the best los yeej hloov tsis tau nws tus cwjpwm
li.
Hluv hmoob

Thaum ntej mas zoo li Pos Moua hais txog Neohmong, Teev thiab Yang Sao
xwb tab sis tsis paub tias xyov cas nej hos lam muab kuv, Xejthim coj
los txuam yuaj rau lawv thiab. Zoo li nej tus puav confused txog peb
ob peb tug neeg niaj hnub tuaj hauv no. Cov neeg pom mus ib kis ces
thiaj li hais lus tuaj ib nqag, piv li nej cov kujxaj dag, thaum hais
txog yuav rov mus muab lub teb chaws nplog los rau Hmoob mas nej txhua
tus pom mus lawm ib seem. Ib tug hais ces tau tag nej siab lawm hos
peb tus puav hauv no hos pom mus lawm ib yam nej thiaj li xav tias peb
yog ib tug tab sis siv ntau lub screen names tuaj hauv no. Kuv kuj pom
thiab paub Teev lawm, tab sis tsis tau pom yawm Neohmong thiab Yang
Sao hlo li tsuas yog pom hauv no xwb. Yog li ntawd kuv thov hais qhia
nej tias peb tsis yog tib tug neeg.

Muas Pos,
Zoo niaj zoo xyoo es kuv thiaj ncig tuaj txog rau nej tsoom hluas rab
teb rooj ntug internet chaw qhib ncauj tawm lus laj fab tswv yim no.
Tej laus piv txoj lus tias luag tsaj ces yuav nrog luag tsaj es luag
tau noj yus thiaj tsis ua dev nuam yaj no ces Vaj Pov sawv ua rog ces
kuv cia li mus ua thab ham thaum kuv muaj 17 xyoo. Ntawv ces kuv tsis
tau kawm li los yog, lam xyaum sau tau ntawv Hmoob do dig xwb.
Ua cas koj yuav mus txawj hais tau raug keeb raug kwm ua luaj li.  Kuv
tsis nco nras txog tias tam sim no peb Hmoob tus kas moos faib mus ua
3 pab li koj tau hais ntawd li tiag.  Tsis tas li xwb kuv tseem tsis
to taub hais tias ua cas Sum Phas Nub Voos tus tub thiaj khiav tawm
teb chaws mus nyob rau Newziland
lawm no. Kuv pheej xav tias ntshe tsov tsis tom tsov no.  Ntshe muaj
li koj hais tiag pob yom.
Nej cov hluas niam no yeej pom deb lawm tiag, thov nej txhob coj li
Nais phoo Vaj Pov thiab Dr. Yaj Daus lawv nawb.  Coj li lawv coj mas
yog coj nqaim heev.
Lawv muaj lawv huab tais kav, coj li lawv coj ces siv tau rau lawv
phaum neeg, tab sis siv tsis tau rau nej phaum hluas niam no.  Zoo
siab muaj tej tus Hmoob pom kev deb li nej coob tus nyob hauv nov.
Muaj zoo tswv yim yeej meem nthuav rau sawv daws kawm.  Ua tsaug.
Kuv yog Nyiaj Looj Vaj.

Ib tsoom phooj ywg hmov tshua,
Cas nej yuav sib tham muaj ceem ua luaj li, tam kuv soj nej kev sib
tham no mas pom tias ntshe luav yuav tsis pw luav qub zeg li yav tag
los lawm.  Yog yuav hais qhov tseeb ces txawm yog NeoHmong, Teev, Yang
Sao, thiab Xejthim lawv muaj qhab nab thiab tsis muaj los nws tsis
tseem ceeb thiab tsis muaj qab ntshiab dab tsi li lawm os cov yawg,
qhov tseem ceeb tshaj ces yog lub ntuj tshoj lub teb tig es ua rau
Hmoob pom lub ntuj kaj lawm xwb.
Kuv, Pov Ham yeej pom hais tias Hmoob feem coob yeej pom thiab paub
txog Hmoob tej teeb meem zoo heev li tab sis lawv tsis xav hais tawm
xwb.  Ua li tej laus hais cia "nyias faus nyias tawb quav" xwb zoo
dua.
Peb suav daws tsis txhob muab tej teeb meem no los xav ntau ntau thiaj
li tsis ua rau peb mob hlwb.  Puj sis yog leej twg muaj peev xwm yuav
mus cawm tau Hmoob tim hav zoov no los kaj tsij maj nroos mus lub sij
hawm no ua ntej nws lig rau suav daws thiab laiv.
Pov Ham

Maivyajvaj,
Kuv pom zoo li koj hais thiab tias peb cov hluas yuav tsum tsis txhob
coj li lawv cov laus lawm.  Lawv muaj lawv theem peb muaj peb theem.
Yam lawv coj zoo thiab ua tau zoo los lawm, peb mam khaws mus coj
thiab mus siv, tab sis yam lawv ua tau phem thiab coj tau qias neeg
peb yuav tsum tsis txhob khawv  siv kiag li.
NeoHmong