Cov phoojywg,
Muaj ntau leej kuj tau qhia txog Vajtswv txojlug, thiab kuj muaj tus
puav tau qhia txov kev thov Vajtswv rau peb lawm, tabsis tshuav tsis
tau pom muaj tus tuaj qhia txog kev npws poj npws yawm rau peb kawm
li. Yog nej tsis xav li cas no ho piav thiab hais ua ntsiav lus rau
peb tau kawm thiab tau khaws tseg rau hauv SCH no thiab. Tsis tas kom
nej yog ib tug expert es mam kam qhia nawb, txawm paub li cas lo qhia
li ntawd, paub qhov twg ces qhia khov ntawd xwb. Peb mam sib cog qhia
thiab sib cog kawm.
1. Thaum noj pebcaug ne ua li cas thiab hais li cas?
2. Thaum muaj ib pluas noj loj (noj npua/nyuj, noj tsiab, noj mov
nplej tshiab, noj qoobloo - pobkws tshiab) ne, hais li cas?
3. Thaum noj tshoob ne, hais li cas?
4. Tus qaib thiab fwj cawv npwg poj thaum ntxhais vauv tuaj ua tshoob
ne, hais li cas?
Uatsaug,
HL

py hmong lao-- tej laus mas lawv kuj hais ntau ntau, tab sis kuv li
ces kuv hais qhov yooj yooj yim lawm xwb as.
piv txwv li nram no.
- xyoo tshiab - hais li tsav npis hais xwb.  xyoo tshiab tawm tuaj ces
tua tsiaj tua txhuv noj ces kuv yuav hu os  pog nkaj os yawg nkaj os
los nrog noj nrog haus tsob....
- tshoob kos - hais ib yam, tsuas pauv lo lus tias, "qua tub qua
ntxhai or tau ntxhais tau vauv..."
txhua yam yeej hais ib yam nkaus, tsuas pauv lo lus saib qhov yus ua/
noj ntawd yog ua dab tsi xwb.
tab sis peb cov mas peb tsuas laig/npws phaj txiv/niam thiab yus phaj
xwb, tsis laig phaj pog yawg rov rau sauv lawm.  tsuas yog tsav npis
lawv cov mas thiaj laig txog phaj pog yawg.  nej cov ne nej ho laig
txog phaj twg rov los?

Tus kwv Hmoob_lao,
Hais txog Hmoob kev npws poj npws yawm, hu tej laus tus ntsuj plig los
nrog noj mas yog ib txoj kev ntseeg mus li no. Xws li yus niam thiab
yus txiv tus uas yug tau yus los liab ntsha tsuas, tu yus loj hlob
tiav neeg yus tsis pom leej twg yuav ua rau yus noj yus haus, thiab
tsis muaj leej twg yuav muaj lub meej mom loj siab tshaj yus niam
thiab txiv lawm, tsuas yog niam thiab txiv thiaj nyiaj tshaib yoo
nqhis cawm yus loj hlob xwb, thaum lawv puv ib puas nees nkaum xyoo,
dua nra ntawm yus lub qhov muag pom ntsoov mus lawm tiag tiag, mas yus
niam thiab txiv mas thiaj yog cov uas tsim nyog yuav hu los noj ua
ntej tshaj plawm lwm tus tib si.
Yog li thaum yus muaj ib pluag qab noj xws li tua tsiaj noj txij li
tus npua mus rov rau saum lawm yuav tau hu lawv los noj los haus, los
pab pov puag kom tau txais kev noj qab hau huv, tsis txhob ntsib kev
plaub ntug, xaiv lus, pov kom tsis pub ntsib luag ntsis ntaj ntsis
hmuv, ntsis phom,  kom nyuag tub nyuag kiv tsav tsheb nce toj nqis hav
los kom ua kaus tooj roos kaus hlau thaiv, kom hmab tsis pub dawm tes
hlua tsis pub dawm taws. mus qhov twg los kom mus kaj mus zoo, los kaj
los zoo xwb.
Yus tsuas hu lawv los nrog noj nrog hau xwb los cav tsis pom ib tug
yuav zaum caws vos qhov twg thiab, tsuas ua raws li txoj kev ntsheeg
ua poj ua tseg yawm ua cia xwb.
Kev hu tej laus dua nra lawm los noj los haus mas kuj yog cov uas koj
hais ntawd xwb, thaum muaj los ho hu los noj tsis muaj los yeej tsis
hu los noj li, thiab thaum uas tau kev nyuaj siab lawm kuj tau fiv tej
laus uas tuag lawm ib tsum mov loj me tsis hais, yog thaum zoo raws li
lub siab xav ces yuav tau ua rau noj xwb.
YTK

Phoojywg Kwvij & YTK,
Ua neb tsaug uas neb los faib tswvyim rau peb. Tabsis xav kom neb ho
hais kiag cov lus npws poj npws yawm ntawd thaum pib mus txog kiag
thaum xaus rau peb kawm nawb. Pivtxwv hais tias yog yus tua npua noj
es hu tej laus los nrog yus noj no yuav hais li cas. Kuv yeej xav kawm
tiag tiag.
Thaum peb kawm tej no tag lawm, tseem yuav kom nej cov uatij qhia txog
kev npwg laig thaum ua nyujdab thiab ua npuatai tej tibsi. Yob cov
txawj tsis muab Moob tej kevcai dabqhuas no sau tseg rau hauv no los
qhia rau sawvdaws ces yuav ploj zujzus mus li lawm xwb tiag.
Ua tsaug,
HL

Phoojywg Kwvij & YTK,
Ua neb tsaug uas neb los faib tswvyim rau peb. Tabsis xav kom neb ho
hais kiag cov lus npws poj npws yawm ntawd thaum pib mus txog kiag
thaum xaus rau peb kawm nawb. Pivtxwv hais tias yog yus tua npua noj
es hu tej laus los nrog yus noj no yuav hais li cas. Kuv yeej xav kawm
tiag tiag.
Thaum peb kawm tej no tag lawm, tseem yuav kom nej cov uatij qhia txog
kev npwg laig thaum ua nyujdab thiab ua npuatai tej tibsi. Yog cov
txawj tsis muab Moob tej kevcai dabqhuas no sau tseg rau hauv no thiab
muab tuaj
qhia rau sawvdaws ces yuav ploj zujzus mus li lawm xwb tiag.
Ua tsaug,
HL