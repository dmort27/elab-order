Tus yawg Hmoob ntawd muaj 3 tus niam. Nws tau nyiaj SSI $800.00
dollars. Thaum pauv kiag tau nws daim check, nws muab faib $200.00
dollars rau niam hlob them nqi tsev, faib $200.00 rau niam nrab, thiab
$200.00 rau niam yau. Seem $200.00 yog muab cov mus rau yawg hlob ua
kam teb chaws.
Ntuj aw, yawg thaub ntawd twb ze 70 tawm xyoo lawm es tseem yuav mus
ua Cob Kheem thiab no os. Ntshe yog poj yawm txiv txoob tau zoo looj
mem lawm laud. Cas kuv yuav pab hlub yawg thaub ntawd ua luaj li. Muaj
qee hnub kuv saib mas zoo li yawg tshaib plab kawg li.
Fajkhaum

Fajkhaum,
Li ko mas tseem khees, nyiaj txiag khwv tau, tab sis muaj 2 yawm kwv
tij nyob Fresno, sib sib hlub kawg tab sis neohom thiab Lao veteran
muab nkawd chua uad nkawd tawg phlawv ib tug mus nyob ib rooj teb tau
muaj 5-6 xyoo no tug tsis nug tug moo li lawm awd...
Yus kwv tij tsawg ces faib tsis txhua mas txhob lam mus nrog luag ua
kas moos nyob tsam luag muab yus chua li 2 kwv tij no mas ntshai tuag
tsis muaj tus tuaj pab nta od.
Tseemyeej.

Kuv ho muaj ib cas similar li koj qhov thiab.  Kuv ib niag muam kwv
tij, nws tus vauv tham rau kuv tag kis no tias "kuv hais kom kuv niam
tais cia li tsum tsis txhob pab pab lawm no es nws tias ua li no tiam
sis xyov nws puas tsum.  Thaum i mas lawv tias kom nws pab tso lawv
thiaj pab txoj cai kom nws tau xam xaj me kas, thiab yog muaj lub teb
lub chaw ces nws tej tub ki los yuav tau tas niam thiab no.  Niam no
kuv hais rau nws tias yog kom tsum mas zoo dua lawm vim tias koj twb
xeem tau xam xaj lawm, thiab koj twb laus laus lawm tsam ua tsis tau
nom dab tsi lawm, hos dab laug lawv los twb tsis muaj leej twg xav rov
mus Nplog teb li lawm thiab ces tsum los mas.  Tsis paub tias xyov nws
puas tau tsum li thiab ov, kuv niam tais mas vwm thiab muaj mental
tiag tiag li lawm os."

Laus laus lawm noj tsis ntau thiab tsis siv nyiaj lawm, ua li ntawd
los yeej yog nws txoj kev sov siab lawm mas.
Nws kam muaj peb lub tub yees diam, tsis tshaib plab kiag li os.
Cov pojniam hais tia yawg mas siab zoo tag no hos...siab zoo thiaj
muaj peb lub tub yeem.

Kuv mas xam tias loj sim zoo hmoov, kuv yawg los rau kuv txiv thiab
nws cuab kwvtij puav leej xeev xwm,lawv thiaj tsi muas nom muas tswv
ua.
Tab sis muaj ib tsu kwvtij (distant relative) mas muas lub nyuag xab
koslosnias xwb los ob niam txiv niaj hnub sib ceg, vim tus txiv yuav
tseev kom muaj nyiaj qab nas rho mus them thiab muab saw kub rho mus
pauv los them tib si. Ua ua mas ob niam txiv kob huam tag. Thaum kawg
ces tus thaub hlab ntshaa tawg, ua rau yawg tuag kiag lawm es thiaj
tas.
Thaum uas thaub tsi tau tuag thiab muas tau kolonias coj lawd mas
thaum cav khav tias "Ah!... xav ntsib yawg kolonias....... no kawg.
Thaum ub yus pom luag mas cas yuav hwv ua luaj. Zaum no yus los tau
lawm thiab, xav ntsib saib ho txawv npaum li cas lawm". Kuv tsi hais
dab tsi.
rhwbliag

Folks,
Cov ntxiv neej mam xam tias yog lawv xav ua nom dhau hwv lawm ces
thiaj li tau los ntxias lawv cov poj niam "pog mej thaub muab koj cov
nyiaj muas noj (food stamp) mus pauv nyiaj ntsuab (cash) tom lab Hmoob
los them nais phoo lawv nawb.  Yog tsis them ces lawv yuav rho kuv lub
xab thiab kuv tus nom tawm hauv lawv phau npas xis."  Cov niam pog ua
tsis tau tes thiaj li coj cov food stamp mus pauv nyiaj ntsuab los rau
cov yawg thaub them nqi xab (nqi nom).
Cov txiv neej ces tsis luaj twg, tab sis ua li cov poj niam (pog laus
laus) uas twb nkag tsis zawj lawm los tseem faib kiag ib lub hlis twg
$20 $30 mus them nai phoo thiab cov qub tub rog (Lao Veteran) tsam nai
phoo lawv tau rov qab mus tim Nplog ces yus (cov pog laus laus) tsis
tau mus.  Kuv muaj ib tug niam phauj twb laus laus nyob saum lub laub
lawm xwb tab sis tseem hais rau kuv tias "yawg hlob lawv tuaj hais
tias yog yus tsis kam them nyiaj rau lawv ces txog kawg lawv rov qab
tim ub tas ces Mekas yuav tsis muab yus cov nyiaj laus rau yus noj
thiab Mekas tseem yuav coj yus mus kaw tom tsev laus thiab muab yus
tua noj thiab no laid."   Kuv tus phauj ntawd tseem cem cem peb cov
tub tias "pom luag ua nom es yus tsis mus xyuas nrog luag ua nom es
cas tseem los cheem tej laus thiab."
Nws yog ib qho kev qias neeg tiag tiag li yog koj hnov lawv cov lus
tuaj hem cov laus kom muab nyiaj rau lawv na.
NeoHmong

Cov phooj ywg,
Nej tham nej li lus tham pem tag lawm, cia kuv ho tham kuv li thiab.
Kuv muaj ib tug phauj, nws tau nyiaj retirement $1500/mo. Nws muab
$500 los pab cov me nyuam them nqi tsev, hos tshuav $1000 ces nws yeej
txhawm zias thiab yoo tshaib zias es kom thiaj tau qhov nyiaj ntawd
mus tso rau pem lawv lub Casino Bank lawm xwb.
Hos muaj ib tug pog kwv tij, xub thawj nws yeej cim tau lawm, tiam sis
tsis paub xyov yog vim li cas, nws ho rov loo ua nws tej hauj lwm
thaum ub lawm. Nws tau nws qhov nyiaj SSI $700/mo. Tab sis nws muab
thaj tsam li $1000 los ntsaws rau nws lub qhov qub lub txhua txhua lub
hli. Qhov tshaj ntawd yog nws tej tub nyab ntxais vauv pab nws, hos
tej thaum ces nws kuj mus luab nuj luab nqi tseg.
Kuv muaj ib tug npawg, nws khwv tau nyiaj ze li $1000/mo. Txhua txhua
lub weekend mas nws mus nrog lawv tso qaib sib ncaws. Ib tug qaib
$500, $2000 los nws yeej yuav. Nws yuav nqaij ntshiv ntshiv los pub
nws cov qaib hos yuav qe thiab mij los pub nws cov me nyuam.
Hos kuv tus kheej, ib hli no khwv tau ze li $2000. Kuv muab thaj tsam
li $1700 los them nuj nqis. Dua li ces kuv txhawm zias los yuav kab
nuv ntses thiab khoom yos hav zoo los sis siv rau txoj kev ua si.
Tseem tshuav ntau zaj tab sis tsam nej laj laj nyeem ces cia tso tseg
li no. Tej lus tham pem no qhia tau rau peb suav daws hais tias nyias
muaj nyias txoj kev txaus siab. Yog thaum yus txaus siab ua yam twg
lawm ces leej twg txawm yuav hais li cas los nyias yeej yuav ua nyias
yam uas nyias nyiam. Peb nyias yeej paub nyias hais tias, yam uas yus
ua ntawd yeej tsis zoo, tab sis yus yeej tsem pheej ua tas zog. Qhov
no vim nyias yeem nyias lawm.
Yam uas yus pw los ua npau suav toog txog ces yog yam uas yus txawm
siv nyiaj tas tsheej tog los yus yeej tsis nco khuv xim. Tab sis yog
muab peb cov kev siv nyiaj uas kuv hais los no piv rau lawv cov uas
pab nyiaj pab txiaj mus ua lub teb lub chaw no ntshe lawv tej nyiaj
tseem coj mus siv rau yam uas muaj nuj nqis dua peb li lawm thiab.
Kuv tsis yog nav kas moos od! Kuv hais tam ncaj xwb nawb. Tsis yog teb
los sis tawm tsaj nej leej twg od!
HL

Xyov li lau, 3 lub tub yees tabsis mas zoo li tshaib plab kawg li.
Hniaj hnub tsaug zog nrawv nris xwb as.
Fajkhaum

Fajkhaum,
Muaj ib cov kwv tij Hmoob ib lub xeem tseem sib thawg tag vim yog ib
cov nyiam mus ua Neohom, ib cov tsis nyiam. Thaum kawg lawv muaj noj
lawv yeej tsis sib hu li lawm. Taj tsam lawv pib sib tham xwb, lawv
tseem sib ceg ua yam txaj muag kawg li tias. Muaj cov coj Fake General
tseem hais rau nws cov kwv tij tias, yog nej tsis los koom nrog Neohom
ces, txij li hnub no mus, nej mus ua tsoob no txob siv kuv luv npe
lawm.
Pab kwv tij mus ua governor thiab cob moos no ces txawm poob qab los
lawn ntev deb heev li. Tsis muaj ib tug tub ib tug ntxais kawm tag BA
los yog MAster lis vim pab no vim tag rau txoj kev ua nom nyob teb
chaws Nplog lawm. Thaum zoo li ntawv lawm, lawv pab no hu sib tham
tsis muaj cov tub ntxais kawm ntawv siab tuaj koom xwb, lawv tus Fake
General tseem hais lus twm tias, Tsis muaj neej tuam vim kuv tsis muaj
ib tug tub kawm ntawv siab li. Kuv mas xav los pab nws tu siab kawg
vim tias muaj ob, peb tus poj niam, muaj li 18 tus menyuam los tsis
muaj ib tug kawg tag BA.
Lawv tseem nej hnub nrog khej dub nyob ua ke xwb. Muaj ib hnub, ib
yawg Cob Moos tseem mag Kheej dub muab xyuas sab kawg li.
Pab tu siab rau pab kwv tij tib ib no kawg nkaus. pab no yog pab coob,
nyob MN, WI, MI, NC, CA, thiab ntau qhov chaw. Pab no yeej tsis muaj
nyiaj mus xyuas qhov twg li. Qhov zoo ces tau lub npe Fake General.
peb tib ob, tsis nyiam koom ua Neohom ces lawv kuj muaj tej tub
ntxais thiab cov nyab coob leej kawm ntawv tag qib sib. Lawv mus nyob
tawg rau cov  zej zog zoo me ntshi lawm. Nyob li lub ntuj mas tsha zog
rau pab ob no.

HmongLao, Fajkhaum & others,
Niam no peb cov laus kawm tau qhov yog thiab qhov tseeb lawm ntag hos.
Thaum ub ces peb cov laus leej twg muaj muaj nyiaj, lawv coj lawv cov
nyiaj coj mus faus rau qhov av xwb.  Thaum lawv tuag lawm yeej tsis
muaj leej twg mus khawb tau coj los siv li.
Yog cov hluas ua mas kuv tsis hais, tab sis cov laus lawm ces nyiaj
txiag xwb yeej meem coj mus siv ua kev lom zem kom tag, tuag mus los
yeej nqa tsis tau nrog lawv mus.  Tej no ces yog Asmisliskas tej kev
lom zem ntag los mas.
Kuv li ces thaum twg kuv retire lawm ces kuv yeej ua ib yam li ob tug
laus nej hais no thiab xwb tiag.  The rule is you better enjoy it
while you still can.
Txhob txawj txog yus tej funeral costs.  Thaum yus tuag lawm, lawv
yuav muab yus ua li cas los yus yeej tsis paub thiab tsis hnov lawm.
Tossing in the trash just like a dog is fine.
-Cha.

Hmog-Lao os Hmong-Lao aw!
Cas koj yuav tsis to taub yawm Faj Khaum cov lus li na?  Ua cas koj
thiaj paub hais tias koj cov nyiaj uas koj muab rau lawv ntawd yog mus
ua kub xaj tiag tiag no ma?  Paub hais tias hais qhov tseeb qhia koj
los ntshe koj yuav muaj ntshav siab ib yam li peb thiab ces cia koj
paub li tam sis no koj paub xwb es thiaj li nyob kaj siab lug.
Paul Moua
-------------------------------------

Hmoob Miskas liam txwv tas. Kwjtij sib ntxub tas los vim ob yam loj:
1. Ua kas moos ua rau kwvtij tsi sib haum
2. Ntseeg ntuj thiab tsi ntseeg ntuj. Ib txhia ntseeg ntuj tabsis ho
faib nyias mus nyias church.
Ob yam no mas ua rau Hmoob kwvtij tawg tas li.
Fajkhaum

fajhkaum,
Kuv xav tias cov ntseeg Vajtswv/dab yuav muaj kev sib tawg thiab tab
sis ntshai yuav tsis npaum li cov ntseeg ib cov Hmong tus god. Cov
ntseeg hmoob tus god es mus yuav nom yuav tswv mas yog ib pab tsis
koom lawm mas pab koom tes nrog rau Hmoob tus god mas xav txiav muag
kom cov tsis koom tes tuag kiag sawv ntsug nkig nkuav tam sim ntawd
xwb. Yog txog rau qhab no lawm sai kuv xav heev kawg lawm laiv.

Phooj ywg Paul Moua,
Tej zaum kuv ntshe kuv tsis to taub phooj ywg Faj Khaum lawm tiag, hos
tej zaum mas kuv ho to taub nws mus lawm ib seem lawm, hos koj ho to
taub nws mus lawm ib seem lawm xwb. Hos tej zaum qhov wb to taub twb
yog tib qhov xwb.
Kuv cov kwv huam mas tsuas xav qhia rau sawv daws hais tias, yam uas
nyias ua ntawd yog NYIAS YEEM NYIAS no xwb. Cov yawg/pog laus laus uas
lawv tseem muab nyiaj mus pab rau Neohom no yog vim lawv tsuas xav tau
ib lo lus zoo los ntawm cov qub nom qub tswv, thuam uas txog lawv lub
cawv xeeb cawv lav xwb.
Tej zaum lawv yeej paub li kuv paub thiab. Kuv li ses thaum kuv yuav
pov tus kab nuv ntses $5.00 rau hauv dej ses kuv yeej paub hais tias
50% yuav daig pob zeb ces yuav tu rau hauv dej, 40% yuav tsis daig dab
tsi li, hos 10% yuav mag ntses. Li ntawd los kuv yeej tseem pov quj
qees mus rau hauv dej lawm. Lawv cov laus ntawd los ntshe zoo nkaus li
kuv thiab ntag.
Hais txog qhov uas koj hais ntawd mas kuv muab paub ntau dhau lawm ces
kuv cia li rov tsis xav paub lawm xwb. Thaum kuv hnov cov lus paj lus
cua thiab tam li kuv pom mas kuv muaj ib nqi lus nug kuv tus kheej li
no: Yog vim li cas peb yawg hlob thiaj li yog tus neeg nplua nuj thib
8 (tshaj plaws ntawm peb cov Hmoob Nplog)nyob rau hauv ntiaj teb no
thaum ua ntej xyoo 1975?
HL