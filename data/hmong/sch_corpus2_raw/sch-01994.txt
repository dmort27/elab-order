Cov phooj ywg,
Kuv xav muab zaj dab neeg no los piav saib ib leej zoo txiv no zoo
npaum cas:
Tsaib no kuv tau mus koom ib rooj mov Birthday 75 xyoo rau lawv txiv
yim ntawd yog hmoob Vaj. Nyob hauv Fresno.
Tsis muaj txoj hmoo lawv tsev neeg tuaj tau 10 tawm xyoo tom qab ces
lawv niam kuj tau tag sim neej.Lawv txiv kuj mus yuav dua niam
tshiab.Niam tshiab kuj muaj ib pab me nyuam 7-8 leej,leej txiv kuj
muaj 7-8 leej.Nkawv 2 cov tub/ntxhais kuj muaj cuab yig tag tib si
lawm.Lawv thiaj los ua rooj mov Birthday qhuas txog lawv txiv txoj kev
siab zoo( Ib leejtxiv siab zoo).
Sawv daws txhua-ua tub/nyab thiab ntxhais/ vauv los hais lus qhua txog
lawv niam thiab txiv.
Tus kawg yog leej txiv tus tub hlob thiaj los piav txog thaum lawv
khiav ya dav hlau hauv Looj Ceeb:
Ua ntej yawg Loj VP yuav tawm teb chaws ces leej txiv yeej yog ib tug
nia thaib ham tub rog ces lawv twb muaj kev sab laj ces yeej paub tias
lub dav hlau C130 yuav tuaj tos neeg tsis paub tias yuav tuaj tsawg
fiv.
Tus tub hlob hais: Kuv txiv hu tag nrho peb tsev neeg muaj 8 leej 4
tug ntxhais 3 tug tub thiab leej txiv.
Leej txiv hais: Nej mloog kuv hais kom zoo-oo thaum twg lub dav hlau
tuaj tsaws kiag mas peb yuav tsum nyob sib-b ti ib tug tuav ib tug
tes,koj niam thiab nej cov ntxhais thiab 2 tug tub yau yeej meem sib
pab nkag kom tau rau hauv lub dav hlau tub hlob wb yog 2 tug lawv qab
kawg nkaus,yuav tsum ua li no peb thiaj tsis muaj ib tug poob.Ntawm
kuv thiab tub hlob mas nws yuav tsum ua kuv ntej,kuv yog tus kawg,yog
tub hlob wb poob mus tsis tau los wb mam los ntsib nej rau Thaib
teb.Sab laj tag hnub tom qab
dav hlau tuaj lawm tiag lauj........ces lawv yeej sib phoom sib txeeb
nkawv 2 txiv tub pab thiab thawb tas zog thaum kawg leej niam, cov
ntxhais thiab 2 tug tub yau puav leej nkag tag rau hauv dav hlau lawm.
Npaj no tshuav nkawv lawm xwb ces leej txiv hais li no tub ib ntsis
nawb kuv yuav pab kom tau koj ua ntej koj nkag tau lawm mas kuv mam
nce los,yog hais tias kuv ho nkag tsis tau los kuv mam los ntsib koj
niam thiab koj cov kwv rau Thaib teb.Ib pliag ces Fiv 2 ntag raws li
nws piav.Dav hlau tuaj tsaws tus kiag ces neeg ces cua ntiv tes sib
txeeb nkag nkawv 2 txiv tub phoom-m mus txog ntawm qhov rooj.
Leej txiv muab tus tub (nws) thawb to plaws rau saum lub dav hlau tus
hmoob nyob saum mas yeej ris rawv nws rab phom Yaj tus hmoob saum tuam
thiab thawb kiag  tus tub(nws) poob rov los lawm,zaum 2 leej txiv rov
thawb loo mus tus hmoob saum rov tuam kiag poob kiag rov los lawm,zaum
3 ces leej rov thawb dua ces tus hmoob saum hais li ces nkawv 2 txiv
tub yeej paub tus ntawd zoo-oo yog leej twg,tus hmoob saum rho loo nws
rab phom Yaj taw kiag rau nws txiv,nws txiv ib sab tes thawb nws ib
sab tes kuj rho loo nws txiv rab phom taw kiag rau tus hmoob,nws txiv
hais li no peb sawv daws puav leej ua laj,ua kam ib yam yog koj tsis
zoo siab ces sib tua los sib tua tiag.......tab tom muaj ib tug hmoob
Vaj yeej nce nyob saum tej zaum nws xav zoj yog tsis pab rub nws txiv
tus tub ntshai yuav muaj sib tua......ces tus hmoob Vaj ntawd thiaj
rub kiag nws tes poob nthav rau hauv lub dav hlau thooj txhij thaum
ntawd lub dav hlau twb pib khiav lam.....ces leej txiv plam kiag ntawd
lub qhov rooj........thaum tus tub piav txog qhov no ces tus tub quaj
ces tag nrho lub tuam tsev neeg tuaj lub party quaj tag tib
si......kuv kiag los twb quaj......tus tub ces thaum dav hlau ya plaws
ces yeej tsa suab hlo quaj........vim nws ib leej zoo txiv tau poob
tuaj rov tom qab xyov puas yuav tau sib ntsib lawm......nws quaj los
ti kiag Namphong.......thaum dav hlau los tsaws tag sawv daws tawm nws
los pom nws tsev neeg nws quaj tas zog ces lawv kuj ntshai heev tsis
pom lawv txiv los,lawv kuj xav tias tsam leej txiv raug dab tsi lawm
lawv sawv daws kuj quaj tag tus......nws thiaj mam piav tias nws txiv
poob lawm xwb.Hnub ntawd nws tos-s yuav tsaus ntuj hais li ces yog Fiv
kawg 5:00pm ces lub dav hlau kawg thiaj los tsaws......nws saib ntsoov
saib puas pom nws txiv los......lub ntuj kuj pab kawg ib pliag pom
kiag nws txiv taws plaws los ......nws thiaj zoo-oo siab kuj ho quaj
ib zaug tias tau rov ntsib nws ntxiv dua.
Qhov kawg nws thiab hais tias: 1 leej zoo txiv mas yog nws
txiv......nws thov ua nws txiv tsaug nws txiv muab nws txiv txoj sia
pauv tas nrho nws niam,nws cov muam thiab cov kwv lawv cov siav.
Kuv nug nej tias ua li nej puas yog ib leej zoo txiv?
Nej txiv puas ua zoo li tus leej txiv zaj dab neeg no  rau nej?
Nej cov tuaj txog teb chaws no muaj tsheej pab me nyuam ho khiav rov
mus yuav zaub mos tim ub tso tej me nyuam pov tseg nej puas yog ib
leej zoo txiv?
Xyoo 1975 peb poob teb chaws kuv paub ntau-au leej txiv yeej tsis ua
nws txoj hauj lwm muaj tej yim thiaj tuag tu noob nrho.Lub caij ntawd
mas hais ncaj yog leej twg txiv tsis khov ces kawg tau kev txom nyem.
Nej leej twg muaj ho hais txiv mus.

Wow nws yog ib zaj zoo neej neeg uas muaj tseeb 35 lub xyoo dhau los
xwb..  Yeej yog li nws hais leej zoo txiv yeej xum muab nws txoj sia
tam tag nrho nws pab niam tub.
Npawg phwvyawm koj mus kawm tau lawm ua li piav koj tus kheej ua ntej
qhia peb seb heheheheheheh......  Koj ho yog tus twg lawm thiab no mas
lod??????

Tsis piav txog kuv txiv, tabsis kuv niam.  Thawj-j fij thaum lub C30
tuaj tsaws, peb sib txeeb khiav mus nkag rau hauv thaum lub nyobhoom
twb tseem tsis tau nres.  Kuv txeeb tsis tau, kuv niam los tsis tau,
kuv ib tug niamtij thiab nws tus tub muaj li 1 xyoos khi rau raum nws
nraub-qaum los tsis tau.  Peb gave up thiab txav los nyob ib cag saib
lawm xwb. Neeg mas coob li coob zoo li ib co muv los ntsauv paj lossis
zebmu.
Ib pliag lub nyoobhoom C30 rov qab qhib nws lub qab plab (ram), vim
nws kaw tsis tau rau qhov muaj ib hnab txhuv stuck in between the
ram.  Thaum lub qhov rooj rov qab qhib, kuv niam muab kiag kuv tus
niamtij thiab nws tus tub uas nws ev nraum nraub-qaum thawb mus â€“ push
them as hard as she could.  Thaum nws push nkawv mus tau rau hauv
lawm, she fought her way back out, vim tseem tshuav kuv nyob tom qab.
Tagkis kaj ntug lub C30 rov qab loos tuaj, wb thiaj li txeeb tau mus
fij ntawv lawm.
lha

Npawg YawgLaus,
Kuv li ces kuv hais koj tias kuv txiv yeej yog ib tug zoo txiv heev
nawb.Hais ncaj rau koj tias peb mas ho nyob ze-e Thaib teb ces yuav
khiav hnub twg yeej tau.......kuv twb piav me ntsis rau daim post tom
yawg Hmong213 post lawm.Kuv yeej nyob Vees cas lub caij ntawd
naj........kuv twb rov mus tsev mus tos kuv txiv lawv pem lub zos koj
hais 2 tug dej sib tshuam koj piav ntag.Kuv txiv wb 2 txiv tub hais ib
hmo tus laus yeej tsis kam khiav li vim khuv xim tej Nyuj, Twm ces tus
laus thiaj tsis kam khiav,kev phem zoo tej txiv tub yeej tham tag ces
kuv txiv thiaj muab kiag 4 choj nyiaj thiab 10 phav nyiaj Thaib kom
kuv coj tuaj yuav poj niam.Them kuv tus nqi nyab no los mas....tsam
sib ncaim tsis sib ntsib lawm......kuv lub hom phiaj mas yeej hais
meej-j rau tus laus tias yuav tsis nyob Thaib teb yuav tuaj kom txog
Meskas teb yog muaj kev tuaj naj.Lub xyoo qab tsiab thaum 11 hli tim
5, 1975 ces lawv thiaj ntes kuv txiv mus xam mab nas tus laus thiaj
pom dej dag thaum Nplog liab tso yawg ces tsis pub los nyob pem roob
lawm kom kuv niam lawv los ua Liaj nram tiaj lawm ces kuv txiv tawm
nkuaj  los yeej mus tsis txog pem zos li.Tus laus tawm los tsis ntev
ces thiaj khiav tuaj rau Thaib Xyoo 1979 thaum lub 5 hli.xyoo 1981
lawv thiaj tuaj raws tau kuv,tus laus tuaj txog Meskas teb ces kuv
yeej tseem tsis tau yuav poj niam lub neej yeej ua hauj lwm khov kho
tus laus thiaj yuam kom kuv yuav poj niam......lub caij ntawd nqi poj
niam yog 400-600 xwb.Kuv yawm txiv lawv ho tsis sau nqi tshoob li
thiab ces ua cas kuv yuav muaj hmoo ua luaj tiag.......pab nej tu siab
kawg......nej nim noj-j qos npuas, qos ncoom,pob caus
ntoo....etc.......kuv tsev neeg poob tom qab muaj 14 leeg kuv txiv mas
muaj 2 tug poj niam,kuv ncaim lawv tau 5 xyoo kuv niam yau yug tau 3
tug ntxiv,niam tij yug tau 3 tug ntxiv,kuv niam yus tau ib tug ntxiv
lawv muaj 21 leeg ntxiv rau kuv pog yog 22 leeg lawv tuaj caum tau kuv
tag nrho tsis tuag ib tug.
Koj ho piav koj li tuaj saib.

Nam kwv Phwv hov tuaj tim phwvxev tuaj xwb pob?....... ua caag yuav
txawj has ua luaj es kuv nyeem xwb los kuv kua muag tub lug si quas
laim le hab naj.... koj mas.. tam tseeb lau.. Puab txiv los yeej tau
ib co zoo tubki hab es zaaj lug nruag hov txhaj tshwm sim ua rua peb
kua muag poob yuav laug txhua leej hab os. Yog tsi tau cov zoo tub ki
ces ntshai puab txiv tub moog noj zaub mog lawm los tsi paub os...
hehehehehe...
Cov nam nyuj laug kws pheej moog noj zaub mog tim u los nyaj yuav yog
qee leej txhaj tsi thuv laj quav ntsej txug puab tej tubki xwb hauv.
Feem ntau ces ntshai tub yog puab taub hau tshuav tawg lawm es tsi
muaj dlaab tsi lug ntaus saab lim lawm es txhaj dlha moog noj zaub mog
ntaus saab lim xwb os.
Ua tsaug nawb...
nqq

Bawg Phwvnyawm,
Yog yuav piav mas oh....peb sawvdaws nyias yeej muaj nyias ib zaj piav
txog nyias txiv.  Sawvdaws yeej muaj zoo ib leej txiv.  Hais txog
khiav nyab laj thaum loojceeb tawg mas yuav hais tsis paub tag li
lau.  Thaum ntawd ces sawvdaws txiv yeej tsoo tag zog kom lawv tej
menyuam tuaj tau rau Thaib teb xwb tiag.  Cov uas tsis muaj txiv ces
yeej ua ib siab tsis mus nrog luag sib txeeb vim txeeb los yeej txeeb
tsis tau.  Tu siab kawg nawb.

.....
Phwv nyawm li no mas thiaj yog 1 tug TXIV tiag tiag.....ciaj tuag,
yuav pus kom tau cov niam tub nyaug kom dim....
yog ysu tuag thaij tag...
Muaj 1 co li niaj hnub no ces ...rua muag pliav tso tej me nyuam ua
ntsuag ciaj.....nws tib nws zoo siab xwb ces tej tub tej ki txawm yauv
ntxeev tiaj khwb rwg los nws tsis K li ....
Thov qhuas tus zoo txiv ntawd nawb

Npawg phwvyawm
Kuv li kuv twb tsis muaj neej neeg nrog koj piav es vim kuv txiv tau
tso peb cov niam tub tseg thaum 1975 ntawd lawm.   Ua me nyuam ntsuag
noj kaus tauj kaus nqeeb khiav diam siav tuaj rau rooj teb no xwb os
npawg....!

Nres,
Ua li cas es koj ho tsis piav txog koj thiab maj?
Koj sim piav saib yom?
Yawg Laus,
Pab koj tu siab tias koj txiv tau tso koj tseg tau ntau niaj ntev
xyoo.........koj ua kwv nco ntsoov tias kev ua ntsuag tsis yog koj xwb
hu ua noob neej ces yeej ua ntsuag txhua tus........tsuas txawv qhov
tias ib tug ua ntsuag ntxov,ib tug ua lig xwb.Kuv mloog koj tham mas
koj yeej yog ib tug ua txiv ntxov-v kawg tej zaum tsis tau-au txog
caij sawv los ua txiv koj twb cia li los ua txiv lawm........zoo li
koj yeej txiav txim siab yam twg mas yeej tsis tshua yuam kev.......ib
txhia neeg mas ua neeg ywj fab,ywj fwj........mloog zoj tus ub tus
hais......nws yeej txiav siab tsis tau nws tus kheej li.......hais
ncaj rau koj tias kuv kiag yeej xav paub saib koj  yog leej twg?
Txhob ntshai nawb......muaj ib hnub kuv yeej yuav ntes tau
xwb........kuv kuj tsis yog neeg phem-m nawb.
Yuav lam muab koj xyav rau ub rau no,tsuas yog xav cog phooj ywg xwb.
Sib ntsib dua

Npawg phwvyawm...!
Yog hais txog qhov xav paub ces yeej tau los mas muab hais los ces
tsis ze ceg tes los yeej ze ceg qab, tsis ze ceg qab los yeej ze ceg
tes.....
Kuv los kuj yuav nej cov ntxhais Hmoob yaj thiab txawm tsis yog yawm
yij los ntshe yuav yog vauv lawm lauv heheheheheh.........!

Phuvnyawm;
Hais txog kuv txiv mas nws yog ib leej txiv uas nyaum, thaum sawvdaws
khiav tag lawm mas nws tseem mus coj tej neeg laus ua tubnyab khiav
tag kwvtij khiav tag lawm, tej neeg txomnyem los nyob ua ib zog, muab
tej teb ua cov Hmoob khiav lawm faib rau sawsdaws ua.  Kuv yeej xav
khiav kawg los khiav tsis tau vim kuv tsem yau (kuv yug thaum October,
1959, tabsi kuv hnubyug ua kawm ntawv mas yog October, 1961).  Thaum
kuv tijlaug Nruas Pov Yaj khiav kuv twb yuav nrog yawg khiav tabsi kuv
mus thov nyiaj cev kuv txiv cem kuv tias zoo li koj yuav mus tuag
tshaib Thaibteb, niamtxiv tsis khiav koj yuav khiav tus dabtsi.
Tijlaug Nruas Pov khiav kiag tuaj lawm, lub 8 hli, tim 15, 1975 kuv
rov mus txog Looj Ceeb rov mus nrhiav tsev kawm ntawv, Looj Ceeb npob
tsum tsuas tshuav tubrog Pathet Lao nyob lawm xwb.
Lub 10 hli ntuj, 1975 muaj ib pab tubrog Pathet Lao tuaj txog peb lub
zos Nam Sem thiab cov tubrog Pathet Lao no muaj 2 tug yog kuv txiv cov
thaj ham pubthawj uas khiav mus ua Kong Le thaum 1962 thiab mus tuaj
Pathet Lao lawm.  Thaum pom kiag kuv txiv xwb khaws hu kuv txiv tuav
npe nkaus, hnub ntawd los Pathet Lao pib tsis ntseeg kuv txiv txog
hnub peb sawv ua Chao Fa.  Xyoo 1979 kuv rov Thaibteb mus tos lawv
tawm tuaj rau Thaibteb thiab tuaj tag rau Amelicas no rau 1980.
Victor Yang

........
Phwv as....kuv li ces , tsis muaj hmoo li tus hmoob Vaj saud. Kuv Txiv
cia peb ua ntsuas lawm ntxov. (tsis hais xwb, hais ces koj yeej
paub ). Tus hmoob Vaj saud vij tias yog muaj hmoo.
Kuv li yog kuv txiv tseme mauj txoj sia nyob. Yog nws dig muag lawm
los kuv yuav faib kuv 1 lub qhov muag rau nws, yog nws Raum tsis zoo
los kuv yuav faib kuv 1 lub raum rau nws. Kom wb tau ua txiv
tub...nrog luag muaj txiv...
txhob hais ntxiv, tsam kuv quaj quaj 1 leeg ntawm lub computer ces
tsis muaj neeg pom. Tsis muaj neeg pab quaj li tus hmoob Vaj koj piav
ped.  Yam lub pas dej, nws twb tus tus, tshiab lawm ces cia tshiab
mus....
:):):).
Nres

Tus kwv Phwvnyaw,
Kuv xav tias yuav luag txhua tus txiv tsev mas nyias yeej lub nyias
tej me nyuam niam tub heev, qhov uas tus txiv tsev zoo li tus koj hais
no mas leej twg los xav tau tib yam, rau qhov tias yus ua txiv ntawm
tsev neeg tas nrho, yus yog tus paub tab dua hauv yus tsev neeg, ces
yus tus txiv tsev thiaj cia nyob ua qhov kawg tom qab, txawm tias poob
tsis caij dav hlau los mam li ntaus tswv yim mus ko taw los tau, thiab
thiaj tso siab tau tias yuav muaj cuab kav mus kom txog thaib teb, yog
yuav cia tej tub los sis tus niam lawv ua qab ces yuav tsis tso siab
tias tsam ho tuaj mus tsis tshwm thaib teb, txawm yog peb cov txiv
neej lub siab zoo tas npaum li es tau coj cov poj niam coob tus tuaj
txog teb chaws no los tseem muab peb cov txiv neej cuam pov tseg, mus
ua dua neej tshiab lawm es peb cov txiv neej muaj ntau leej thiaj chim
chim siab ua luaj li tiag, twb yog vim txoj kev hlub cov niam tub dhau
lawm ntag. Cov poj niam yuav tau muab tus txiv tsev no thiab cov txiv
neej los ua lub chaw siab, nco cov txiv neej tshav ntuj.
YTK