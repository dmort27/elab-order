Yog koj hnov hais tias koj tus qub hluas nraug los yog hluas nkauj ua
lub neej txom txom nyem, koj puas muaj lub siab hlub nws thiab?

Kuv muaj ib tug hluas nkauj uas thaum ub kuv tham nws zoo zoo kawg
tabsis nws cia li mus yuav txiv lawm, vim lawv cia li tuaj zij nws mus
lawm.  Nim no kuv hnov tias nws niag txiv tsis hlub nws kiag, thiab
tham tham hluas nkauj kawg.  Yeah, at first kuv kuj hlub me ntsis
thiab los mas, tabsis nim no kuv tsis xav dab tsi rau li lawm vim nws
twb tsis kam yuav kuv ne....  Luag ib nyuag zij xwb txawm raws kiag
luag mus lawm ces kav liam las as.  Ntshai yog nws tsis deserve yus
lau.

hlub ua dabtsi naj, tsi yog txoj kev  hlub tabsi yog Lust xwb os....
kheev lawm hmoob/moob lam txawj sib hlub npaum koj li es hlub lwm tus
hmoob/moob vim lawv yog hmoob/moob thiab mas ntshe yuav zoo ib
kaujruam deb tomntej ntxiv tiag laud.
Born

Post by Qub Phoojywg
Yog koj hnov hais tias koj tus qub hluas nraug los yog hluas nkauj ua
lub neej txom txom nyem, koj puas muaj lub siab hlub nws thiab?
hlub ua dabtsi naj, tsi yog txoj kev Â hlub tabsi yog Lust xwb os....
kheev lawm hmoob/moob lam txawj sib hlub npaum koj li es hlub lwm tus
hmoob/moob vim lawv yog hmoob/moob thiab mas ntshe yuav zoo ib
kaujruam deb tomntej ntxiv tiag laud.
Born
yog khawg yog hmoob lam txawj sib hlub es tsis txhob npaj lub niag
tswv yim phem yuav mus tham luag poj niam ces hmoob yeej tsis tau tuaj
nyob tib co me ntsej muag ntsau tas lis no los mad.

kuv muaj ib tug qub hluas nkauj, thaum ub nws wb kuj tau sib tham zoo
kawg lawm thiab, tab sis nws tsis kam yuav kuv vim nws mus ntsib dua
ib tug tshiab lawm.  nws kuj tau tib hais tias kuv zoo tsis npaum li
tus nws ntsib tshiab ntawv no ces kuv thiaj tu siab nrho ua ib siab
tso nws tseg cia nws mus nws lawm.  tom qab nws mus yuav txiv thiab
kuv ho yuav poj niam lawm, nyob nyob nws txiv yawg tuag.  nws tus txiv
nkawv txom txom nyem yeej tsis muaj nyiaj los tham nws nkawv txiv yawg
li.  nws cov kwv tij yuav muab nws tus txiv nkawv cab rau nram tswg
xwb ntag yog tsis muaj nyiaj los tha nkawv txiv no.  nws thiaj li tuaj
pem kuv tsev tuaj thov txais kuv nyiaj.  nws kom nws niam nrog nws
tuaj xwb, nws twb tsis coj nws tus txiv nrog nws tuaj thiab.  nws tuaj
txog mas nws kuj quaj quaj kawg, kuj ua tus me ntxim hlub tsawv
thiab.  yog xav txov thaum ub es nws tau xyeej kuv tsis kam yuav kuv
ntawv mas kuv yeej tsis kam qiv rau kiag, tab sis ho xav ntawm hmoob
neej hmoob tsav thiab kev sib pab no ces kuv thiaj txais tau $6,000.00
rau nws.  nws cav npav rau kuv tias nws mam ua 3 lub hlis them kom tag
no, tab sis yeej them tsis tau li lawm ces kuv thiaj kom nws them $300/
month no.  tseem siv 3 xyoos diam thiaj mam them tas vim rau qhov tej
lub hli yeej tsis them li.  tej zaum them tuaj ces daim check twb tsis
muaj nyiaj nyob tom bank li lawm.  ho tej zaum ces kuv poj niam wb
yeej tau mus kiag tim nws tsev mus tsib cuag tsib nplog thiaj li tau
qhov payment ntawv.  muaj tej zaum kuv mus txog tim nws tsev mus tsib
nyiaj, nws niag txiv tsis nyob lawm, nws cav ua txoj los zaum ti ti
yus kom yus muab nws quj no, tab sis yus yeej txav deb deb xwb.  tam
sim no kuv kuj tseem ntsib nws thiab.  nws lub neej mam txom txom nyem
kawg, twb nyob tsis tsheej ib lub tsev or apartment li thiab.  3-4 hli
twg ho khiav mus nyob qhov nyob qhov li lawm xwb.  tam sim no nws mam
khuv xim yus kawg li, tab sis yus yeej tsis khuv xim nws ib nyuag qhov
luaj rau tes dub kiag li.

menkaujnoog aws,
tej niag ua ntawd xwb, nws ua nws mas...koj puas tau pom American lub
neej ua 60 and 70, the sexual revolution mas.  yog tsi tau pom no mus
nrhiav los saib nawb, luag neeg ameska mas luag tso tshavpluav os.
vim hmoob/moob khauvxim hmoob daim nyuag av ntawd dhau hwv lawm es
thiaj li tsi muaj teb muaj chaw nawb.  koj puas pom cov Japanese thiab
Nyablaj....luag ib koosthav thabham mas  luag yeej muaj 2 mus rau 3 4
tug pojniam phablavnkhas mus txhawb luag cov thabham siab hov.  tos
luag tua yeej teb yeej chaw nad....LOLz!
hmoob lubsiab tseem dav tsi tau txaus es hmoob thiaj li tsi muaj av
nrog luag ***@Zhen!
Born

kuv li xyov yuav xav li cas....
tej niag ntawd..siab phem phem kawg...zaum no kuj ua neej Liam sim
tag....nyiatxiag los tsis muaj, niam tub txiv nyuag tawg tag...niam
sawv kev mus ua dua niam yau, txiv sawv kev mus ua luag txiv yau...tub
ki nyob dai zej dai zos...
xyov yus yuav xav li cas....
Neeg siab phem, siab tsis zoo......ces nto phiv pov tseg...txhob nkim
yus lub caij ntxiv ....
tsis thab niam quav ntsej ntsia nws li as...

Kwv, kuv thov qhuas koj nawb.  Yog koj tswj tau koj npaum li koj hais
tiag mas yeej yog koj keej tiag tiag nawb.  Kuv ntshai tos nws pheej
them koj ua yaj ua yeeb los twb yog nws muaj nws chaw them nqi lawm
xwb lau.  Koj pojniam los yeej yog siab loj kawg kiag, yog tsis li
ntawd mas ntshai nws twb muab koj cavkas lawm thiab tiag.

---------------
Ua neej nyob ces 3 yuav twv txoj hmoo 3 twv tsis tau ...tiam sis yog
tus neeg siab zoo...txoj hmoo ho poob rau qhov tsis zoo...ho ua tau
lub neej txom nyem mas yus kuj khuv leej nws thiab hlub nws. Tiam
sis , yog 1 tus neeg rua muag pliav Tua yus pov tseg....mas ntshai kev
hlub kev tshua tu nrho li lawm os....
Kuv muaj 1 daim niag mas...cev nqaij daim tawv zoo zoo kawg, tiam sis
neeg ncauj qab zib , nplaig qab ntse xwb...xav tias thaum hluas hluas
es tsis paub tab thiaj zoo li ntawd no tiam sis, zaum no laus tas
lawm, tiam sis lub siab ntawd yeej tseem tsis tseg....Zaum no mas tsev
nyob twb tsis muaj lawm....tiam sis xij...txoj kev hlub, kev tshua twb
tu lawm ntxov...ces cia nyias Tuag nyias ...hahahahah. Txhob hlub
luag...yus hlub luag los yus tseem yuav rov nraug luag dag yus dua
thiab xwb....
hahahahah

kuv teb rua kwv...
ntshai tug puj moob ntawd tsi meej pem lawm vob, yog kuv nua kuv yeej
tsi rov moog txais nyaj ntawm kuv tej qub hluas nraug le lau...txaaj
muag dlhau!  hab kuv ho xaav has tas puas yuav muaj tag maj.....ua
caag meb nim yuav txais tau $6,000 rua tej qub hluas nkauj le ntawd.
yog kuv yog koj tug quas puj tes koj yeej tsi muaj chaw nyob los sov
koj tub moog nrug ob nam txiv ntawd nyob le lawm hab os.  koj sim xaav
saib yog kuv qev nyaj rua kuv le qub hluas nraug nua koj puas kaam
nab?  tub tsi has qev nyaj na, yog kuv rov moog has "noj qaab nyob
zoo" rua nwg xwb mas ntshai lub ntuj lub teb ua zug koog hab naag xub
naag cua hlub le hlub ua vig ua voog, vaaj tse pob taag le vob!  yog
koj ho ua tau los thov qhuas lau.  yog ho ntxim hlub npaum le has tag,
mas kuv tseem xaav kuas koj paab moog coj lug nrug koj nyob ib ntus
kuas ob tug lub neej khov zog maam tso ob tug moog nyob ob tug, mas
txhaj le yog koj hlub nwg tag tag.  txawm tsi tau yuav los tsuav tau
hlub hab tau paab cawm nwg lawm xwb tag....  yog kuv muaj ib tug hluas
nraug zoo npaum koj mas kuv yeej muab kuv nam thaub nrauj kag lug yuav
koj xwb lau.

phoojywg zoo-- tos kuv ho txais nyiaj rau mas vim yog li no.  kuv poj
niam yog nws tus phauj kiag.  nkawv yog ib xeem hmoob thiab sib txheeb
heev li.  nws tus txiv ces kuv hu ua vauv no.  kuv tsis hlub nws los
kuv kuj hlub txoj kev neej kev tsav kev txheeb kev ze ces kawg thiaj
tau txhais nyiaj rau.  kuv tsis yog tus made the decision alone.  yeej
yog kuv poj niam wb 2 leeg made the decision txais nyiaj rau nws.  tab
sis tom qab nkawv them tsis tau lawm ces kuv poj niam yeej cem cem kuv
kawg thiab los mas.  kuv poj niam yeej hais tias tim nws yog kuv tus
qub hluas nkauj es kuv thiaj txais nyiaj ntau ntau rau no.  tab sis
kuv yeej hais rau kuv poj niam tias kom ua siab loj vim yus ua neej
nyob tsis paub xyov tom ntej zoov yuav ntsuab tog twg no ces nws thiaj
tsis tshua cem kuv heev lawm.  tab sis hais ncaj kuv poj niam yeej yog
ib tug neeg siab loj tshaj thiab muaj peev xwm kawg li nawb.  kuv poj
niam sai thaum nws los yuav tau kuv.  wb twb muaj 3 tug me nyuam lawm,
nws mam rov qab mus kawm ntawv college.  nws tseem ua 2 txog hauj lwm
part time thiab, tseem los tus me nyuam thiab ua hauj lwm hauv vaj
hauv tsev thiab ntau yam.  kuv yeej thov thov nws kom nws tsis txhob
ua hauj lwm, kav tsij rau rau kawm ntawv xwb kuv mam them nws cov nqi
tuition no, tab sis nws yeej hais tias nws mam ua yeej tau xwb no.
kuv yeej qhuas nws kawg li lawm thiab tiag.

Kwvtij,
Koj zaj dab neeg no mas......muab xav mus ,xav los tsis yog nws tshuav
koj nqi,yog koj tshuav nws nqi txheej thaum es tiam no koj them rov
qab rau nws xwb.Cov neeg zoo li nws mas yeej tsis k,k leej twg li
os.......koj txais nyiaj rau nws mas,nws tseem hais tias koj mas ruam
kawg.Kav liam nawb koj txhob chim-m rau nws cia lub ntuj mam pauj rau
koj thiaj yog koob hmoo zoo nawb mog.Koj yog ib tug neeg siab zoo ces
lub ntuj yeej yuav hlub koj nawb.
Kuv li mas tsuas muaj lawv yuav-v kuv es kuv tsis yuav lawv xwb
as.....yog yus txom-m nyem no ntshai lawv haj yam yuav nyhos yus
ho......muaj ib tug mas nws yeej taij-j kom kuv yuav nws,kuv tu nws
moo tias kuv tsis tau xav yuav poj niam..... wb sib paub zoo-oo
heev.......nws mus yuav txiv tau 10 xyoo wb rov tuaj sib
ntsib.......xyov yog nws lom txwm los tiag......nws cia li los hais
rau kuv tias kuv yog leej twg? xeem dab tsi? kuv qhia npe thiab xeem
rau nws tag.......nws tseem hais tias nws yeej tsis tau-au pom thiab
ntsib kuv dua li no laid........poj niam lub hlwbb mas ntshai yaj sai
npaum tus no ntag lauj........nws kuj yog mus yuav peb ib tug phauj
tus tub thiab xwb laid.