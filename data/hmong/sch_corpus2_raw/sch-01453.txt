Ntsia tej no mas ntxim yuav muaj tus yawm ntuj pab lawm na..
http://www.youtube.com/watch?v=k4w27IczOTk&feature=aso
http://www.youtube.com/watch?v=80CH_XkpSCE&feature=aso
Muab ntsia raws li tej xeem txheej av qeeg no mas, nyob rau hauv thaj
chaw no ntxim yuav muaj cov ncaj ncees coob dua cov muaj kev txhaum,
ua cas thaum av qeeg ua rau dej ntas tuaj mas txawm luaj xov tus ncaj
ncees thiab tus tsis ncaj ncees tib si li no, Yog li mas ntshe yuav
tsi muaj yawm saub thiab Vajtswv li laus, Yog muaj no ntshe yuav pab
cov neeg ncaj ncees lawm nav.
Tos hais tias tuaj teb chaws no es muaj cov txiv neej thiab cov poj
niam sib hlub nrog lwm tus coob ua luaj los ntshe yog tsi muaj yawm
saub,Vajtswv tiag laus. Tos kuv pom cov uas mus dev luag poj luag txiv
tau tau zoo nyob tsis mob qhov twg li!!! thiab tseem raug leb thaib
thiab. Hos cov niag uas tias tha tha Boung ncaj ncaj mas nyob tej tug
ntsoos ntsoos zoo li mob mob xwb ne? thiab khwv khwv li tau noj. Aub
xyov yog txoj twg tiag li lauj?
YTK

Tijlaug YTK,
Vajtswv txojlus yeej qia tseg tias yog tus neeg ncaj ncees xwb nws
tsis ntseeg Vajtswv nws yeej yuav raug kev nploj kev tuag zaum ib
thiab zaum ob huv tib si.  Kev nplog tuag zaum ib yog yus lub cev ntaj
ntsug nqaij tawv ho zaum ob yog yus tug ntsuj nplig mus ua dab ua poj
ntxoog ces nws yuav raug Vajtswv hlawv kom tuag mus.  Ho cov ncaj
ncees thiab ntseeg Vajtswv tiag tiag mas thaum nws lub cev ntaj ntsug
tuag lawm Vajtswv yuav txais nws tus ntsuj nplig mus nyob saum Vajtswv
lub ntuj ceeb tsheej.  Japan teb yog ib lub tebchaws ntseeg budism,
muaj cov ntseeg Vajtswv tsawg.
Koj saib mus rau yam tom ntej no, txawm yog peb cov lawb dab lawm los
tus tsis muaj kev ntseeg Vajtswv nws lam los lawb dab xwb nws yeej
tsis tau mus Ntuj Ceeb Tsheej li thiab os.  Tswv Yexus tau hais tseg
tias ib tug neeg npluanuj(wealthy) yuav mus Vajtswv lub tebchaws mas
tseem nyuaj tshaj li cab ib tug camel mus nkag ib lub qhov koob.
Txhais hais tias cov neeg npluanuj mas nws lub siab yeej nyob ntawd
nws cov nyiaj xwb nws yeej tsis muaj kev ntseeg Vajtswv, thaum kawg
nws tuag nws yeej coj tsis tau nws cov nyiaj hauv ntiajteb no nrog nws
mus, nws tus ntsuj nplig yuav raug Vajtswv muab hlawv.
Vajtswv txojlus yeej sau ntseeg tias lub ntiajteb no yog Vajtswv ua
tus tsim, tibneeg thiab txhua yam uas nature muaj nyob rau lub
ntiajteb no puav leej yog Vajtswv ua tus tsim muaj.  Peb tibneeg
ntiajteb khav peb tej kev txawj kev ntse, kev ua pheem ua qias thiab
tsis ntseeg Vajtswv uas nws yog peb tus Tswv tsim peb lawm, nws yuav
rau txim rau peb tibneeg ntiajteb xws li, zaum ib yog tso dejdag los
nyab ntiajteb thiab zaum ob tom ntej no yog hluav taw hlawv.  Yog li
thaum peb pom tej qhov xwm txheej me me li cov peb pom tag los no xwb
nws tsis tau yog qhov major Vajtswv ua, nws yog ib qhov sign qhia tseg
me me xwb.  Dab twb tsis yog tus tsim peb tibneeg koj twb ntseeg tias
muaj dab ces Vajtswv twb yog tus tsim peb nws yeej yuav tsum muaj
Vajtswv xwb.
Chia

Yawg Yaj,
Qhov ua Nippon puas loj kawg nkaus zaum no yog kuv LIM LIAM ua tau
muaj 150 xyoo los lawm.  Ua ntej thaum WWI ntawm, neeg Nippon tau mus
caij tsuj neeg Kaus lim, coj cov neeg Kauslim los ua qhev, ua sex
slavery, kom Kaus lim them se rau lawm.  Hos los txog rau thaum WWII
ntawm los muab Neeg Suav coj los sim lawv lawv cov GAS warfare, muab
cov poj niam coob nyob rau Phab Asia ntawm txhom los ua SEX slave.  Li
no, ntuj tos thiab tos cov Nippon no yog ib lub teb chaws blua nuj
nyob rau hauv ntiaj teb no lawm los tseem tsis kam them cov qi
(price) ua lawv tau ua phem los rau cov tib neeg Asian, mas ntuj thiaj
lis los qhia xwb.
Yog koj haiv neeg ua txhaum lawm, YAWG SAUB yuav zam tsis tau txim rau
koj cov me tub menyuam.  Li no, Nippon thiaj tau raug ntuj ruav, rau
txim rau hais tias yav tag los lawv hais neeg rau tsim txom lwm haiv
neeg baum li cas.

Npawg YTK thiab Chia,
Raws li kuv tus no xav mas tom qab Vajtswv tsim txhua yam tag ces
either Vajtswv tuag lawm. Los yog Vajtswv tseem mus vacation lawm.
Zoo ib yam li thaum ub Vajtswv tsim lub Vaj Eden es tseg Nab, Adas
thiab Evas lawv nyob rau hauv lub vaj. Thaum nws rov los txog, nab twb
dag Adas thiab Evas nkawv yuam kev tag.
Tamsim no los tib yam. Vajtswv tseem mus vacation rau ib qho deb deb
los yog mus pw tsaugzog lawm. Tej xwm txheej ntiaj teb no tshwm sim
thaum Vajtswv tsi nyob lawm. Tej thaum zoo li no mas nyuj quav xyaw
nees zis los Vajtswv yuav tsi nrog pom nawb.  Hnub twg tus Tswv ntuj
rov los txog ces txhua yam twb piam tag li thaum ub Nab, Adas thiab
Evas lawv lawm ntag. Nej puas pom? Tamsim no cov neeg phem yeej kov
yeej cov neeg zoo tas mus li.  Koj yim ua zoo mas yim tau npam loj xwb
nawb. Phem tauj phem mas thiaj ib nyuag nyob tau uake xwb ov.  Vim tam
sim no tsi muaj Vajtswv txiav txim rau tus neeg phem na.
Vajtswv tsim tib neeg zoo ib yam li nws tus yam ntxwv.  Vajtswv tshuab
pa rau kom neeg muaj sia.  Yog li peb tib neeg zoo li cas ces Vajtswv
zoo tib yam li peb.  Yog koj thiab kuv qig taub ces Vajtswv los qig
taub zoo li koj thiab kuv ntag. Yog li ntawd thiaj muaj tus hais tau
tias " Xab vam yuj nais auv nab lauv yuj nais cais". Koj xav li cas
ces yog li ntawd lawm xwb mas cov npawg.
Tamsim no tsi muaj neeg paub tau tias Vajtswv yog tus zoo li cas? Yog
li Hmoob tus Vajtswv ces thiaj plaub hau dub li Hmoob. Suav tus ces
thiaj muaj fwjtxwv kom nyo ntoo lub kaum mom tseeb li Suav. Mabdawb
tus thiaj muaj fwjtxwv ntev loo thiab niag plaubhau ntev ntev qhov
muag xiav xiav li Meskas.  Txhua hom kev ntseeg puav leej tsi paub
txog tus cag tseeb tias thaum pib yog li cas los lawm. Hmoob khav hais
tias Hmoob qhov thiaj yog. Suav khav hais tias Suav txoj kev ntseeg
thiaj yog. India khav tias India zaj mas yog dua thiab.  Thaum kawg,
tib neeg txoj kev ntseeg thiaj dhau mus ua ib yam rau tib neeg hu tau
hais tias " Xam xab nam khws xeem lab thas pab cas cais".  Yog li no,
tsi hais txoj kev ntseeg twg. Yog hnub twg koj txoj kev ntseeg "tswj
tsi tau koj lub siab ntsws" lawm ces tsi tas ntseeg dab tsi li lawm.
Xav npab los npab tau xav vwm los vwm tau. Xav ua phem los ua tau, xav
ua zoo los kuj ua tau. No more no less.

Npawg YTK,
Peb sawvdaws yeej muaj txoj kev xav, ntawm cov neeg uas raug txoj kev
puas tsuaj no thaum tabtom tshwmsim kiag uas ua li cas los tsis tau
siab, peb xav tias qhov lawv huas los ua thiab hu thaum kawg yog
dabtsi..? Yog koj thiab kuv no wb nco hu dabtsi? Thaum ntawd wb puas
qhauhau rau tus Tswv thiab hu tus tswv yam tsis tau muaj leejtwg yuam
kom hu?
Tej yam xwm txheej li no peb tsis zoo lam muab hais txob thuam lawv
haiv neeg, peb yuav tau npaj siab zoo zoo tos tias yog nws tshwmsim
rau Hmoob, koj thiab kuv kiag wb ho yuav ua cas thaum tshuav li 1/10
second lawm xwb?
Lolus sib nug tias puas muaj tus Tswvntuj..? Kuv tus kheej cia siab
tias muaj vim tau experienced los lawm tabsis tsis muaj tim khawv rau
scientific proof ces tsis tham rau nej ntxhov siab. Peb cov uas ntseeg
tias muaj los yeej yuav tau ntseeg ruaj thiaj paub kho yus tus kheej,
cov uas tsis ntseeg tias muaj tus Tswv los yeejmeem study thiab
research kom nyhav es ho qhia rau yus tus kheej qhov deferences ntawm
tej yam scientific proof tau thiab tej yaj scientific proof tsis tau.
You cov tsis muaj txuj xav li cas? cov neeg txuj siab kawg xav li
cas..?
Saib qhov link nram qab no.
http://www.reuters.com/article/2009/12/10/us-russia-missile-failure-idUSTRE5B92FI20091210
X Z

Kwv Chia,
Kwv TxoovKavtiab,
Kwv Cwjmwm,
PY Xavzoo,
Kuv mloog nej leej twg hais los yog nej lus tag huv tib si li lawm,
ntawm kuv ces kuv kuj ua neeg ncaj ncees rau lub ntuj daim av lawm
ntag, tiam si kuj tag kev cia siab rau qhov ua zoo, tsi txhav luag
noj, tsi qee luag tug, tsis ntshaw luag poj, li ntawd los zoo li nyob
ib yam li qee tus uas tsi ncaj ncees thiab xwb, muaj qee tus yus pom
ntawm qhov muag yeej yog neeg liam tag zog lawm los tseem, nyob li
sawv daws thiab, zoo li tsi muaj ntuj rau txim li, yuav tos thaum twg
ntuj li rau txim rau yus pom, xyov thaum kawg yog dab tsi yuav los
txiav txim thaum kawg. Cov qub kev cai hais tias muaj ntuj, cov ntseeg
Yesxus hais tias muaj Vajtswv. Tej kev cia siab ntawd ntshe yog yuav
hais li ntawd kom neeg ncaj ncees xwb los cas ho.
YTK