Xav caij nkoj ntawm Vientiane mus kom txog rau Bokeo, yog leej twg mus
dua thiab paub txog tej chaws nres nkoj thov pab qhia. Yuav tau mus ib
zaug thiab yees video tseg ua keebkwm uantej muaj dam.
Uatsaug,
X Z

xz,
raws li kuv hnov xwb mas txoj kev ko yog phab mab thiab suav txoj xa
lag luam yeeb rau hauv nplog teb loj tshaj plaws no nawb, peb muaj ob
peb tug hmoob meskas mus ua txoj hauj lwm lag luam ntawv raug ntes kaw
tseem nyob rau nplog teb tam sim no nawb. Yog koj yuav taug txoj kev
ko mas yuav tau xyuam xim tsam luag cia li muab yeeb dawb ntsaws rau
yus tej hnab ces yus cia li mag lub hnyav nawb. Txok kev xam niam tuaj
rau hauv nroog nplog teb los yog kev xa yeeb thiab xwb. txoj mus
ubdusxais los tib yam li. Koj pom cov nplog uas nyob tim nplog es ib
txog hauj lwm tsis muaj tab sis muaj cov tseb toyota landcruiser thiab
toyota tiger, hammer, mercede, muaj txog 10 tawm lub ces yog yog tej
kuv hais no nkaus xwb nawb. Peb cov hmoob los yeej muaj cov muaj txog
million dollars thiab millions baht lawm thiab nawb. Lawv cov hauj lwm
ces yog tib co no xwb.
amen

Xavzoo,
Tus dej Mekong caij nkoj hauv Vientiane mus ti kiag rau Ban Houayxay
Bokeo ces kuv twb cij thaum kuv tseem hluas lawm.Siv li 5 hnub rau 6
hnub mam mus txog pem nawb.Chaw nres ces lawv mus-s tsaus ntuj twg ces
pem qhov ntawd.Lub caij xyoo 1965-1975 mas muaj-j neeg laib tuaj
phub,cib cov nkoj ces lawv yeej pw rau cov zos loj ntau xwb.Thaum los
pem ub los mas ceev zog vim yeej yog los nkoj qhuav thiab dej ho
tshoob thiab ces ceev zog 5 hnub xwb kuj los txog Vees cas lawm.
Hnub 1 mas feem ntau lawv mus pw rau lub zos Pak-Lay nyob Xaignabouri
av Thaib sab no los mas.Tiam sis yog Nplog Av tej zaum kuj pw qab Pak-
lay thiab. Hnub 2 ces pw kiag lub zos Xaignabouri ntag nawb.Hnub 3 mam
pw hauv Luangphrabang. Hnub 4 ces kuv nco mas zoo li pw rau ntawm tus
dej Nab Us los tshuam pem toj zog.Hnub 5 mam mus txog Houayxay.Kuv
tsuas mus txog Houayxai xwb,cov laus hais tias yog yuav mus kom kawg
nplog teb rau Muang Sing,Louang Namtha mas yuav siv li 2 hnub ntxiv
no.Lub caij ntuj nag mas thiaj mus tau ceev li kuv hais no,lub caij
ntuj qhua ces cov nkoj yeej mus tsis tau ceev li maj mam mus vim muaj-
j pob zeb ntu ntawm Vees Cas rau Muas Loob naj.Koj mus nco ntsoov hnav
lub Life Vest tsam nkoj tsoo pob zeb ces yus thiaj muaj txoj sia nyob
nawb.Peb tsev neeg hmoob ces twb tuag coob tus qhov nkoj tsoo pob
zeb,nkoj tog ces cia li tog ceev tshaj pob zeb rau hauv dej lawm.Cov
laus thaum ub los tsis txawj dej poob dej thaum twg ces kawg tuag.Raws
li kuv paub mas txij li Nplog liab los kav ces lawv kho tau cov kev
luv fais no zoo zog lawm ces neeg pej xeem tsis tshua caij nkoj
lawm,cov nkoj no los yeej ua li Zab hais yog lawv thauj khoom mus muag
xwb,thaum ub ces yeej yog thauj Yeeb,thauj roj,ntsev,ntaub xov tas
puas tsav yam.Koj mus yuav tau coj 3-4 leeg nrog yus mus tsam lawv
hais tias koj cia li dhia dej,tiag-g ces lawv huab koj cov nyiaj$ tag
ces muab koj pav tso twj ywm rau hauv Naj khoos lawm.Yus mus txawv teb
chaws mus mas dab tsis los yuav tau xyuam-m xim nawb.Muaj cov neeg
quav-v cawv caij nkoj thiab od...tsis muaj dab tsis ua ces zaum ib
hnub,ib hnub ces kawg tho beer tas zog xwb,ntshai tam sim no lawv ho
hloov txoj cai lawm no mas kuj hais tsis tau......thaum ub ces hau
beer los haus,tseem muaj neeg hau yeeb thiab hos....muaj tej thaum mas
lawv kuj muaj ib kem kaw ib cov npua,qaib thiab.
Koj mus saib zoo li cas no ho los piav rau peb mloog nawb.

XZ, tsis tau mus Vientiane mus rau sab ped, tawm sis kuv mus saib kuv
ib tug txiv ntxawm caiv plawv xyoo 2006 - 07 ntawd....thaum nws tseem
nyob rau Thaib. Sawv kev Muas Loob mus kwv yees li 6:00 teev sawv
ntxov....mus txog rau H.X yog 5:00 teev tsaug ntuj. Qhov no mas mus
cov nkoj "express"...... tsis nres li....nres thaum noj mov thiab mus
chav dej xwb.  Tus nqi yog 1,000 B....tuaj loj hlob feem ntau rau
Meskas ces tsis paub teb chaws Lostsuas zoo thiaj mus cov ntawd.....

..........
Mus nkoj xwb los zoo yuav yog muaj caij txaus vim nkoj qeeb. Qhov zoo
mas mus tsheb VIP Viatiane rau Luang prabang. mam  caij nkoj loj
LuangPabang mus Bokeo
xwb zoo dua . Caij lub nokj xwb zoo dua . thiaj li muaj security vim
dej loj loj , tej tsam kuj muaj muaj pob zeb thiab tsis zoo khiav
nrawm. Louangprabang rau Bokzo yog 2 hnub kev...so Paklai.  yeej zoo
kawg tiam sis yus yog hmoob ces caij nkoj loj xwb os npawg....

phwvnyawm,
Uatsaug rau koj li lus qhia, yog ntev npaum li koj hais ces peb tsis
mus puag nram no mus, tejzaum mus txij muasloob mus xwb, mam xyuas seb
sijhawm txaus li cas. Mam nco hnav lub tsho ntab.
neegtojsiab,
Ntu dej ntawm muasloob mus rau bokeo, tej ntug dej thiab tojroob hauv
pes puas zoo nkauj ne..? Yog caij cov nkoj ceev puas zoo video, nws
puas toog ntsej?
nres,
Tejzaum mus li koj hais yuav kaj siab dua, uatsaug ntawb.
Zab,
Txoj kev ncig teb chaws taug dej nce toj thiab nqis hav no peb Hmoob
tsis tshua mus los cas tsis hnov lawv tham li ne... Kuv xav saib tshaj
mas xav pom ntawm lawv yuav tauv lub dam sai sai no, ua ntej lub pas
dej puv ces tsis pom tej zoov txwj zoo laus thiab tej tiaj nras, tej
kwj ha. Mam ua zoo saib thiab xyuamxim os npawg Zab. Lwm qhov cs yog
xav taug dej Nab-m Us thiab tabsis yuav tau saib seb sijhawm puas
duav.
X Z

...........
Xav zoo
Toj roob hauv pes raws ntug dej NamKhong , nce toj nqis taug yeej zoo
nkauj kawg...mus saib ntau ntau ces zoo li yus plig tsawm yuav mus
thawj thiab tsawv ntag...vim yus kho siab dhau, nco txog lub neej yav
tas ib vuag dua li nthwv cua, muab tsis tau rov qab.
Qhov kuv xav hais rau Xav zoo, tus yuav mus.  Yog koj Xaub tsheb TUB
ces 1 hnub nqi yog 50 $, roj yog koj them. Li no yog nej mus coob leej
mas zoo vim nej sib pab them nqi. Yog nej 1-2 leeg xwb no ces msu cov
tsheb bus VIP.  Yeej zoo lawm thiab. Chaw zaum los dav txaus yus zaum.
Tej zaum tseem yog cov me txaus 6 los 8 leej nkaus xwb ces kuj zoo
mus . nqi kuj pheej yig ( Luangprabang-Phonesavanh yog 120 000 kips,
tam sis no kiag raug $ 14).
Ntawm nkoj mas, kuv hais tas tas ntag, muaj 1 co nkoj me me, caij kuj
ceev ceev, mus LuangPrabang rau Bokeo, 1 hnub xwb txog ntag. Tiam sis
Nam Khong yog 1 tug dej muaj muaj  pob zeb pob tsuas.  Nkoj ceev ceev
tiag, tiam sis, ysu kuj tsis tso siab rau yus tus kheej uas yog neeg
teb chaws no nawb. Lub nkoj no kuj kim dua thiab caij tau 3-4 leeg
xwb....thaum ysu xav theem ua si kuj theem tsis tau ntev thiab laiv.
Yog li cas los xav caij nkoj xwb no ces tam kuv xav xwb mas Caij lub
nkoj loj nawb. Txhua txhua hnub muaj 1 lub zoo li yog thaum 11h00 am ,
los nres 1 hmo PakLai...mas mus rau Bokeo.....('los pem rau nrad, los
nrad rau ped los 1 yam. Nres Paklai. Lub no mas yog nkoj loj, mus maj
mam, neeg coob dua,  Sab SECURITY rau yus tus Hmoob CAV KAV PHAV mas
hais tag tag lus, yus tso  siab dua nawb.
Txog LuangPrabang, muaj VIP 1 hnub 3 fij mus rau VANGVIENG,
PHONSAVANH, Sam nEUA; NongKheo....
Vietiane, muaj mus rau OUDONE...cHIANGMAI....Savanh, Thakhek....txhua
qhov thiab nawb.
Txhob txhawj. Qhov txhawj ces txhawj ysu tus kheej ua ntej xwb nawb.
Mus txog tid ces lawv sib txeeb thauj yus cuag li qaib sib txeeb qhauv
ntag, tiam sis yog koj KAB PAUS DU lawm ces koj kuj tsis tsim dab tsi
li lawm.
Koj mus poob kiag tid ces 1 puas tsav yam yog nyiaj tag nrho li.  tEJ
vATH TEJ vAS LOJ, PhouSy, ....tsev dej , me choj puas tsav yam yeej
nyiaj tag nrho...
tej hotel, txaj chaw, ua ntej yuav yuav lawv hoob pw, mus xyua tsev
dej,tej tag, yauv tsum xyuas cov pam pau txaj pua chaw kom zoo
zoo....lawv tsis tshua nyiam huv. Tej zaum luag pw tag, lawv tsis
hloov pam tshiab....ces tsw tsw phem. HAIS KOM LAWB HLOOV UA NTEJ YUAV
YUAV LAWV HOOB NAWB.
Yuav xaub tsheb, koj xam hnub xwb...1 hnub tsuas yog 50 $ xwb. yus mam
them roj, kev noj haus xwb nawb.
Muaj dab tsis xav paub , mam tham ntxiv.
Have fun. :):)

Phoojywg XZ,
kuv nyuam qhuav los tim Thaib los tau peb hnub no, tamsim no dej
najkhoom tseem me heev mus nkoj mus tsis tau, yog yuav mus nkoj ces
yuav yog thaum caij ntuj nag uas dej loj thiaj li mus tau thiab txoj
kev caij nkoj hauv tus dej najkhoom yog li PY Zab hais nawb txoj kev
caij nkoj yog ib txoj kev lawm ua luam txhaum kev cai ntau heev, thaib
thiab nplog kuam zoo kawg. Yog xav mus Bokeo xwb ces mus sab Thaib mus
yoojyim dua thiab zoo nkauj dua.

Npawg nres,
Uatsaug nawb, koj hais ntom kawg lawm. Thaum peb mus txog lawm mam ua
zoo saib seb qhov tsim nyog ua yog txoj twg, yog xav paub ntxiv mam e-
mail los rau nej sawvdaws.
surithay,
Uatsaug, qhov xav caij nkoj ces twb yog xav pom tej tojroob hauv pes
raws tus ntug dej. Cia mam xyuas seb puas yog qhov mus tau li siab
xav, yog tsis tau los mam mus lwm yam xwb. Zoo li tus dej najkhoom
tsis ntshiab li sub ne..
X Z