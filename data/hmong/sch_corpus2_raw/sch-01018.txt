YTK hab ib tsoom bojyaig,
No, no le es tawm tsi tau moog ua num qaab vaag tsi taug ces txawm
moog tshawb tau zaaj documentary video of Buddha lug saib. Kuj ua rua
kuv kawm tau ntau yaam txug Buddha lub neej hab nwg txuj kev cobqha
(teaching). Muaj ib sob lug nwg has tseg tas "hloov noobneej lub sab
ces tej kaablig kevcai yuav raws qaab". Yog peb ntshaw kuas peb tsob
Hmoob caj taug haiv ntshai peb yuav tau ua le Buddha has pob?
nqq

Kwv Noogqejqawg,
Koj kuj muab ib nyuas tshab txhais kom ntau zog seb lub ntsiab qhov
tseeb ntau npaum li cas, kev hloov no yuav hloov tau yog ua li cas
tiag tiag, hais txog txoj kev hloov kab lis kev cai mas tsuas yog tso
tseg tej yam uas xij muab ua ntau zuj zus tuaj, thiabb txo ntau yam ua
tsi tsim yog ua lawm, xws li nram no tias...
KEV PAM TUAG.
1).  Txo kev tshuab qeej rau tus tuag tas hnub tas hmo, ib hnub tsuas
tshuab 3 zaj qeej xws li qeej tshais, qeej su, qeej hmo xwb ces tsum
tsi tshuab lawm.
2).  Txo kev nyob zov tus tuag ib hmos kaj ntug, tsuas nyob txog 11-12
teev ib tas hmo xwb, tub ki muaj caij mus pw kom txaus, tas kis thiaj
tuaj pauj tau tej qhua.
3).  Txo kev tua tsiaj cwb qhua sawv thawv, yog tus niam tuag ces
tsuas hu txiv dab laug tuaj sawv thawv ntaus nyuj thiab txiv cuab tsav
sawv thawv xwb, tej tub kis tua nyuj los ob leeg koom tua ib tug coj
los ua zaub xwb tsi sawv thawv hu xov txiv dab ntau nyuj li ntag.
4).  Los yog txo tu nrho tsi pub muaj kev ua noj ua haus rau qhua tuaj
noj hauv tsev tuag lawm, tsi muaj tshwj kab, tsi muaj niam ua mov li
lawm, tsuas muaj tus kav xwm tuaj lis saib lub ntees kom mus tau zoo
nkauj xwb.
5).  Txo tsi pub ua hauv qhua tuaj li lawm, tej txhais vauv tsuas tuaj
saib tuaj hlub lawm xwb, leej twg muaj noob ncoos xav muab los tsuas
coj tuaj rau tus tuag dawb dawb xwb tsi muaj tug noob ncoos nyiaj
nqaij tu moo rov qab li.
6).  Kev Foom Kom rau tej tub ntxhais, tsi pub tuaj txhos caug pe
lawm, yuav tau rub rooj rau lawv zaum zoo zoo, kom lawv mloog tus txiv
coj xais cov lus ntuas xwb mas thiaj hnov tseeb, xaiv cov zaj zoo zoo
coj los hais li 2-3 teev xwb ces tsum.
7). Tuag lawm tsi tas tuaj tsa nom tsa tswv hauv tsev tuag lawm, es
nim yuav muaj pab ub pab no nqa ib lub paj tuaj hlub es yuav kom tub
ki kwv tij tuaj sawv tsheej kab lav lawv, yog xav pab kuj cia li nqa
tuaj rau pem tus tuag xwb, tsuas muaj ua ib lo tsaug qhuav.
8). Luag tsev neeg tuag twb muaj kev ntxhov siab txaus lawm los tseem
muaj cov uas tuaj ntaim noj ntaim haus, tseem tau ua ib rooj qav nqaij
hno txais tos, thiab tseem rub ib lub rooj rau cov nom hav nyom thiab
cov pab thas ub pab thas no tuaj noj qaij haus cawv hauv tsev tuag lom
zem xauv npo, tej no tsi yog cai lawm, thaum ub Hmoob tsi tau ua li
ntawd.
KEV TSHOOB KOS.
Tus kev tshoob tseem nyob li qub tab sis yuav tau txo tus dej cawv,
kev ua xeej cawv ntau ntawd kom tsawg tuaj thiab siv khob me, kev zeem
neej zeem tsav yuav tau xuas lub khob me me coj los zeem xwb. tsi tas
yuav xuas khob niam nyuj zeem.
Kev teev hawm dab qhuas hauv tsev.
Lwm yam kev ua neeb ua yaig yog me lawm, muaj qee yim neeg tsheej ib
ob xyoos nyuam qhuav ua ib zaug neeb saib tsev, muaj qee yim ib xyoos
ua 2-3 zaug kuj muaj, nyob nyawm nws muaj kev noj nyob li cas xwb.
Dhau li cov saum lawm nyuj qab npua tai muaj tsawg tsawg tsawg yim
thiaj tau ua lawm xwb.
YTK