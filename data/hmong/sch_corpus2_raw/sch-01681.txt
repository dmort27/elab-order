Kev xam pom txog 18 xeem xwb yog kev xav dav los yog kev cai peb Hmoob
noob neej vam meej.
Peb twb yeej paub lawm tias peb Hmoob Xov Tshoj: Lostsuas, Cob Tsib,
Thaib, thiab Phab Mab teb yeej muaj ntau xeem tshaj 18 lawm tsis hais
txog cov nyob Tuam Tshoj teb li...
Ib qho kuv pom peb cov nres xeem ua twb kiav xeem us ris lwm lub xeem
lawm los tseem tuaj nres nws lub qub xeem; piv txwv xws li cov xeem
Vaj ua twb plhis mus lees paub cia nws yawg los yog nws yawg koob lub
npe coj los ua nws lub xeem lawm los nws tseem yuav tuav nres xeem Vaj
thiab; peb Hmoob ces yeej paub tias txawm tus leej tus twg yuav kiav
xeem yuav muab sau txaij zias li cas los nws lub qub xeem rau peb tiam
no yeej tseem yog ib xeem; tiam sis yog muab coj los hais raws kab li
kev cai teb chaw no (official and legal spelling) ces tus kiav xeem
ntawv los (claim) lees tsis tau xeem Vaj lawm.
Peb Hmoob cov 18 xeem: Cha, Chang, Chen, Cheng, Chue, Kha, Khang,
Khue, Kong, Kue, Lo, Lor, Lao, Moua, Mua, Pha, Phang, Song, Soung,
Som, Thao, Thor, Vang, Vagh, Vue, Wang, Wong, Wu, Xiong, Ya, Yang
According to the legal system in this country then these spelling
represent their own clans, right?
Lam muab nthuav rau peb sib tham pe laug caij nyoog xwb...
Tos nej li kev xam pom...

tus hluas txiabneeb-- nyob rau ntawm kuv tus laus no mas kuv pom li
no.  hais raws mekas txoj cai ces vang thiab vagh los yog vue thiab wu
yeej tsis yog ib lub xeem lawm.  tab sis yog muab hais raws li hmoob
qhov no ces vang thiab vagh no yeej tseem yog vaj, vue thiab wu yeej
tseem yog vwj ho xiong thiab song los yeej tseem yog xyooj xwb.  tam
sim no ces kuv xav tias nyaj yuav tsis muaj teeb meem dab tsi.  tab
sis 100 mus rau 200 xyoo tom ntej no mas kuv pom tias yuav muaj kev
txawv txav nawb.
qhov txawv txav yog qhov vang yuav tau vagh, song yuav tua xiong li no
mus.  tej no ces yeej yuav pom muaj xwb xwb li ntag.
yog thaum peb twb pom tias yav tom ntej no ntshe yuav muaj tej yam zoo
li no tawm tuaj, nej puas xav hais tias tam sim no cheem thaum tseem
ntxov puas tsim nyog peb yuav tau rov qab tig los xav seb peb yuav kho
li cas.  yog peb tsis kho tam sis no ces yav peb suab peb yuav kho
tsis tau lawm nawb thiab qhov teeb meem tsis yog peb cov me nyuam
tsim, tab sis peb yog cov tsim ntag ov.
hais txog cov neeg tuaj nres xeem nyob rau nej lub koom haum 18 xeem
mas kuv tsis txawj dab tsi.

Yog lawm, kuv pum zoo khu taam sim nuav hab. Qhov ntawd ces ca le tso
phluav kev rua suav dlawg nyag yuav tau nyag xeem moog le mas txhaj le
tsi nyuaj. Yog tseem khu lwm yaam mas kuv xaav tas yeej moog tsi taug
ib zag.
Mej ho pum le caag?
Moobsib

Moobsib,
Kuv los pom zoo ua raws li koj hais thiab tiag.  Politically, Hmoob
cov xeem ces yog tus laj kab thaiv kom Hmoob tsis txhob los koom tes
tau ua ke ntag.  Niaj hnub no ces koj tsuas txhawb koj xeem hos kuv
tsuas txhawb kuv xeem xwb, yeej tsis hais txog tias leej twg yog tus
hlub tau Hmoob thiab coj ncaj rau Hmoob li.  Thaum yus xeem rov qab
yuav tau yus xeem lawm ces, tus laj kab no yuav pob mus.
Kajntug

ob tug kwv npawg-- peb ua dab tsi mas peb yuav tau ua zoo xav tias seb
qhov peb ua ntawv yuav affect peb li cas rau yav pem suab.  yog qhov
affect ntawd qhov zoo ntau dua li qhov phem lawm ces peb ua los tau ho
yog qhov phem ntau dua li qhov zoo lawm no ces xum tsis txhob ua zoo
dua.
hais txog qhov yus xeem rov yuav yus xeem ntawm neb hais ntawm neb.
raws li kuv pom yav pem suab nws yuav zoo mus no.  nov tsis yog facts,
tseem yog opinion xwb nawb.
1-- ob kwv tij kiag cov me nyuam kiag los tej zaum tseem yuav muaj kev
sib deev thiab sib yuav nawb.
2-- vaj yuav vaj, thoj yuav thoj, yaj yuav yaj lawm xwb ces ib chim
ces tus laj kab thiab txoj kev sib cai tseem yuav muaj loj tshaj li
tam sim no vim nyias yuav nyias cov lawm xwb ces tsis muaj kev txheeb
ze lawm.  thaum no ces vaj, yaj, xyooj, thoj ci li zoo li yog mab yog
suav lawm xwb.
3-- txoj kev tsis sib ntseeg siab yuav muaj loj tuaj ntxiv xwb.  piv
txwv tias yog kuv xav tso kuv ib tug ntxhais mus ib txog kev deb nrog
kuv ib tug kwv tij los kuv yeej tsis tso siab rau lawm.
qhov zoo ces yog qhov hais tias peb hmoob pauv tau thiab ua tau li
luag lwm haiv neeg lawm thiab no xwb.

Cov bojyaig,
Cov hluas tsi coj hab tsi xaav le peb lawm. Puab tug xeebceem tsi zoo
le peb lawm. Peb txawm yuav tsimtsaa tau tej kevcai txaij nraug cuag
zaaj los puab yeej tsi nrug paub. Thaus hov ces Moobqus pluj lawm...
hehehehehehe...
Moobsib

Kwvtij,
Qhov tseeb tiag ces tsis paub hais tias koj twb tau ua twb zoo xav
tshaj kuv los xyov kuv twb tau ua twb zoo xav tshaj koj ua ntej uas
tau muab tej tswv yim no hais tawm.  Txawm leej twg ho yuav xav tau
niag xu das los peb yeej mauj txoj cai hais tawm txog peb tej kev
xav.  Freedom of speech is on of the forces that drives America to
prosperity.
Kuv ces txawm yog tsis nyiam qhov peb Hmoob pheej nyiam kom muaj kev
sib sib txheeb ntag.  Peb Hmoob muaj 18 lub xeem ces yog muaj 18 lub
taub hau.  Lub taub hau twg los nws tsuas xav kom nws tau ua tus coj.
Nyias tsuas xav kom nyias xeem tau qhov qab xwb.  Yuav ua ib yam dab
tsi los yuav tsum yog 18 xeem los pom zoo mas thiaj ua tau.  Thaum twg
yog Hmoob sib txheeb mus raws tib lub tswv yim tab sis tsis yog sib
txheej mus rau lub xeem mas Hmoob thiaj yuav nrog luag muaj kev vam
meej.
Kajntug

Phoojywg Kajntug,
Kuv los xav tau li koj xav thiab. Yog peb tso pluav kev rau yus xeem
rov yuav yus xeem ces peb kev sib txheeb sib ze yuav ntxhov quav niab.
Yog txog thaum ntawd lawm ces peb kev sib pab yuav tsawg tshaj qub.
Nyob rau lub neej niaj hnub niam no, yog hais tias muaj ib tug uas yog
yus xeem raug teeb meem los sis raug kev ploj kev tuag, mas tas nrho
xeem Hmoob ntawd yeej sib pab nroos thiab xam hais tias yog yus cuab
kwv tij. Yog nws yog yus tus poj niam xeem ces yus yeej pab npaum li
pab tau, vim tsev ntawd yog yus neej yus tsav lawm. Tab sis yog thaum
uas peb tsis quav ntsej hais tias nws yog kwv yog tij, yog neej yog
tsav, yog txheeb yog ze lawm ces, nyias ntis nyias kaub puab lawm xwb
tiag. Thaum no ces peb tsuas zoo tib yam li luag lwm pej kum haiv xwb.
Qhov uas ib txhia tsis nyiam organize kom nyias muaj nyias xeem no vim
tib qhov nyuag uas yuav sib txeeb ua nom nkaus nkaus xwb es tav twg
Hmoob mam vam meej nas lawd. Tej qhov uas yus pheej vote rau yus xeem
nkaus nkaus xwb no los yeej kho tau kawg. Qhov yuav kho ces yog kev
qhia thiab kev kawm xwb tiag.
HL

Yog yuav muab hais kev phavphuaj mas txawm yuav hais Haiv neeg twg los
yeej muaj.  Txawm yuav yog cov lawv rov yuav lawv xeem lawm los yeej
muaj kev sib cais.  Qhov peb Hmoob zoo tiag-g uas txawb lawm lwm Haiv
los twb yog vim peb cov kev coj noj coj ua, kev sib txhiab, kev sib
pab, kev sib raug zoo, kev sib ntseeg los ntawm peb lub Xeem.  Vim tej
no peb thiaj yog peb ib Haiv tsis yog li ntawd ces peb yeej tsis tsim
nyog yog Hmoob lawm.  Yob ib Haiv lawm nyias yeej muaj nyias teej
nyias tug, nyias lus thiaj hu tau hais tias yog ib Haiv.  Kuv tsis
ntseeg hais tias peb cov xeem rov sib yuav tau es txawm yuav sib haum
xeeb.  Peb Hmoob tus xeeb ceem yog nyias nom dhau heev lawm xwb.  Taj
twg nom tswv, thiab pojniam tsis nyob hauv peb Hmoob siab lawm ces
yeej yuav zoo xwb.
Yob peb txawj sib cais hais tias leej twg txawj yam twg cia nws ua yam
ntawd thiab peb hwm nws rau yam ntawd no ces peb Hmoob yeej zoo xwb.
Tsawg-g tus nwm thiaj yog Jack of all Trade dua li ces yeej yog nyias
paub mus lawm nyias yam xwb.  Tib yam li peb cuab kwv tij, tus coj rau
sab kab ploj kev tuag, kab tshoob kev kos, peb yeej cia rau nws ua tus
coj xwb.  Nws txib txog leej twg ces tus ntawd mus pab nws kom dim tes
dim taws.  Peb yeej tsis txeeb ua lub luag haujlwm.  Thaum txog yam
yus paub lawm nws los yeej yuav tsum thawj yus thiab xwb.  Peb tsoom
Hmoob sawv daws coj tus tus cwj pwm no ces peb yeej zoo xwb.  Qhov
tseeb tiag peb yuav tsum paub ua ib tug txiv tsev los puas sis niam
tsev zoo xwb.
Lub xeem yuav tsum yog ib qhov tseem ceeb hauv peb Hmoob lub neej tiam
sis tsuas yog rau kev neej kev tsa xwb txhob yog kev sib cais rau txoj
kev coj noj coj ua.  Lwj twm coj tau sawv daws nyiam cia tus ntawd
ua.  Txhawb nws kom nws lub zog loj.  Peb cov hluas niam no yeej hloov
ntau lawm tiam sis yuav tau sib yoog kom txog thaum kawg los peb thiaj
paub hais tias peb yog leej twg.  Thaum yus tsis paub hais tias yus
yog leej twg, yus Haiv zoo li cas lawm ces thaum no mas tu siab tshaj.
Ua ib Haiv neeg yeej muaj qhov phem nrog qhov zoo.  Phem thiab zoo yog
nyob ntawm peb txawj siv xwb.
Peb Yog Ib,
Txawjvamyias

Moob 18 xeem yog 18 yim tug miv nyuas huv tsev moob.  Muab lub xeem
cais ua cam tis tshoob, tis ntsuab tis ze.  Tej miv nyuas tsi paub tej
cam (bounday) ntawd ces txhaj le muaj vaj loj vaj me xws le vaj vov
vaj pam me nyuam thiaj pam.
18 xeem los zoo tuab yaam, tsi paub has tas cam (boundary) yog txug
twg hab ua tau dlaab tsi xwb.  Nwg nuav miv nyuas ua laib vim tsi paub
boundary; 18 xeem ua laib laug los twb vim tsi paub bounday tuab yaam.
Haiv moob puas zoo le leej nam, tug coj puas zoo le leej txiv?  Nwg
nuav haiv hab tug coj puas muaj lub zug, power? Zoo le tsi muaj sub.
Nwg zoo tuab yaam le peb cov kws yog nam hab txiv tsi mauj lub zug,
power, to discipline our children es peb txhaj le naj nub pum tej nam
txiv ua laib laug hab tej miv nyuas ua laib yau.
Has ntxiv tuaj rua peb tau nyeem....

Tony,
***ntawd ces txhaj le muaj vaj loj vaj me xws le vaj vov
vaj pam me nyuam thiaj pam.
Koj muaj lug zoo tsuav tsis has os..Koj yuav has ntsa quas ntseeg tsau
peb tsob Moob Vaaj....Tej laug has tas tsev nqeeb tsis zoo sim suav
tawg tsev vuas tsis zoo sim zeb tes yog tej nuav tag....Kuv pum tas
peb Moob zoo le muaj qho tug hauv txhua xeem nyag yeej vuv nyag
choj..tsis yog peb cov Vaaj xwb ov..  Peb yuav tau muab pauv hais tias
Nyias vov nyias choj me nyuam thiaj loj no nawb....

Dony,
Koj hais yog lawm nawb....aib Tseemyeej los lus no mas hais tau tob
kawg.......mob ti txha nkaus nawb....
Hmoob cov xeem ces ntev mus muaj ib txhia muab sau txawv lawm ces peb
tiam no mas nyaj yuav tsis tau ua li cas......cia 2-3 tiam ces yeej
yuav pom Vaajmoob qhov zoo-oo nyob tshaj lwm xeem los
mas.......ab ....yab kav liam thiab nawb ciav cuag Huab tais kiag twb
tsis leem cai ned.

Ua tsaug yawm Txawj Vamyias. Muab koj cov lug ua zoo luj kuas meej ces
koj kuj has tsis txawv peb suav dlawg feem coob lub zeemmuag ntau ua
luaj twg. Tawm sis koj yog neeg coj tugx hab meejpem ces koj has tau
tej lug zoox hab muaj qaabhau.
Ab yaj..... tej thaud ces yeej vim yog yug tug xeebceem (natural
mental attitude) tsi sawm zoo es txhaj le tshom nkuaj pob, pluav laaj
kaab tawg hab hlaa nrim moogx lugx. Le ntawd los yug tsi yog tub tsaj
es yuav zoo muab kag cuab rua coj, yog ib leej noob neej ces ceebx
laaj tis has xwb os.. hahaha.
Thanks for your constructive comment.
Moobsib