Cov Phoojywg,
Nej leej twg yuav hais li cas los kuv hais tias GVP's lub ntees zoo
tshaj plaws (it was not perfect, but  the best in Hmong history), uas
tsis tau muaj leej twg ua los lawm.
Nej txhob pheej hais ub hais no lawm. Cia seb leej twg ho yuav ua tau
li no, ntsia mus ntxiv tom ntej no.
Mloog GVP ob peb los lus, yog tsis nkag siab thiab ces, txawm yus ua
ib tug npom los yus yeej coj tsis haum leej twg, txawm yus ho ua tus
coj los yeej tsis txawj ua nawb. Yus ua los yeej yuav muaj tus los
rhuav, vim yus yeej tsis mloog tsis txawj hwm tus coj. Yus yuav tau
hwm tus coj, txog yub thib lwm tus thiaj hwm yus.
Hmoob cov thawj coj thaum ub ua ntuv zus los lawm yeej hais tsis tau
ib lo lus tseg rau peb hmoob puas yog?
Tub Hmoob

Tub Hmoob,
Yus tsis pom thiab paub li 500-1000 xyoo dhau los saib hmoob tej vaj
tuag es puas muaj neeg coob npaum VP.Kuv xav ntshai yuav coob tsis
npaum li VP tuag.Hos peb tiam no ces ntshai yuav tsis muaj ib tug hla
dhau VP lawm lauj.......tsis tag li kuv tuaj mus saib mas neeg tshaib
plab,nqhis dej npaum cas los neeg tsis ywg-g......ib tsoom hmoob tuaj
koom ntawd tuaj xyuas luag yam saib luag rau lub sam xeeb.Kuv tuaj tau
ib hmo 1 hnub kuv yeej tsis tau ib poom dej haus,ib phaj mov noj los
kuv yeej tsis tu siab.......tshuav yog tau tuaj xyuas luag tus laus ua
zaum kawg lawm ces zoo siab lawm.Hmoob tej ntees tuag ces thawj-j zaug
yog zaum no loj tshaj plaws......tej zaum kuj yog zaug kawg lawm
thiab........ntshai yuav tsis muaj ib tug coj hmoob es hmoob hwm thiab
tshua npaum VP lawm.

Phwvnyawm,
Yeej yog li koj hais lawm lub ntees zaum no ces twb tsis yog loj rau
peb Hmoob xwb tseem loj tshaj txhua tus president uas kuv tau pom los
lawm thiab, kuv mus ntsib ib tug niamtais laus laus txheeb ze kuv noog
nws tias uas cas yus twb laus laus lawm tsis cia cov hluas tuaj xwb na
no ces nws teb kuv tias Metub aw! Hmoob tej dabneeg hais tias thaum
muaj ib tug Vaj tuag ces loj xov tej me kab me ntsaum, nas noog thiab
tsiaj txhu tuaj xyuas tas no es kuv thiaj yuav tsum tuaj, ua rau kuv
xav zoj tias zoo qhov kuv tuaj lawm thiab cov tsis tuaj ces yog nws
tsis fwm nws tus Vaj lawm.
Hais qhov mov noj dej haus ces tej zaum koj caiv ntees los yog ua cas
koj tsis noj tsis haus xwb, kuv pom tias tshwj kab kav xwm yeej ua
txaus nkaus rau sawv daws noj haus thiab yog cov uas yuav tsum tau dej
caw haus thiaj yog tau haus ces yeej tsis muaj tiag.
Ib qho tsis zoo kiag rau kuv yog, Hmoob coj kev cai qub tus yam ntxwv
uas tuaj pam tuag tsis yog tuaj nrog tsev neeg tu siab hos yog tuaj
sib tham yuav ua rau luag lwm haiv neeg pom tias yus tsis fwm tus
tuag, yus muab tus tuag ua kev tuaj sib saib sib xyuas xwb.  Yuav kom
peb ua tau li cov coj kev cai tshiab mas ntshe yuav nyuaj heev lau..

Kuv yeej pom li neb pom thiab.  Zaum no yog thawj zaug thiab yuav yog
zaum kawg uas Hmoob pom tej lub ntees loj npaum no, uas yog neeg thoob
teb thoob chaw, neeg tuaj txawv tebchaws tuaj tagnrho.  Lwm tus ces
kuv xav tes heev kawg los ntshe tsuas muaj cov nyob tebchaws no tuaj
saib tuaj xyuas lawm xwb.  Txawm yog cov tuaj lwm tebchaws tuaj los
tsuas yog tsev neeg txheeb txheeb thiaj tuaj lawm xwb.  Zoo kawg li
lawm nawb, lub ntees no ces hais txog muaj neeg tuaj hawm ces tsuas
zoo li no lawm xwb.  Muab xam los txog, pab tu siab rau huabtais Nplog
uas tuag tsis tau tej lub ntees li no.  Phas nyas Tub Npis lawv cov ua
nom ua tswv coj Hmoob los tau ntau xyoo los twb tsis tau li thiab.
GVP mas yeej yog muaj hmoo kawg.
Qhov kuv pom tsis zoo ces kuv agree nrog Rag Txuj thiab.  Tsis nkag
siab li hais tias ua cas yus cov neeg yuav tham pem ua luaj li.  Tus
hais lus tim samthiaj nws hais nws tej lus tseem ceeb npaum twg los
cov neeg nyob tim no lawv yeej sib tham npaum ntawd thiab.  Yeej tsuas
hnov luag ib sij los hais kom sawvdaws tsis txhob tham tham pem, tsis
txhob mus mus los los, los sawvdaws yeej tsis mloog li.  Luag twb los
hais qhuas kiag GVP los neeg tseem sawv mus nrog niam Ntxhoo thiab
niam Me tham lawm thiab!  GVP cov menyuam los yeej mus mus los los li
thiab.  Qhov no mas kuv pom tias tsis zoo saib kiag.  Ua ua ces kuv
txawm pom cov niag Meskas coj yog nkaus Hmoob lawm thiab.  Luag yeej
tham tib yam li Hmoob lawm thiab vim Hmoob twb tsis mloog ces luag hab
yam tsis mloog vim luag twb tsis paub lus.  Yuav tau hloov nawb.
Kuv pom tias luag cov coj kev cai tshiab, thaum luag tus pastor nce
loo mus hais lus thiab qhuab qhia luag yeej zaum tib zoo thiab tsis
hais lus kiag.  Luag yeej tsis sawv mus sawv los thiab tsis tham pem
cuag cas.  Qhov ntawd yog luag muaj kev navthwm luag tus pastor thiab
luag cov neeg ntawd yeej muaj training zoo luag thiaj coj tau li
ntawd.  Yeej ua tau xwb, yog sawvdaws xav ua thiab xyaum.  Yog tsis
xyaum ces yeej yuav ua tsis tau.
Ib qhov zoo ntxiv mas kuv pom tias neeg tseem raws GVP mus puag nram
LA huv tib si.  Mus coob tas tas.  Twb tsis nco suav xyov yog pes
tsawg lub bus thauj sawvdaws mus li lau!  Tsi tau pom dua neeg mus
faus tuag coob npaum no ib zaug!  Zaum no ces yeej yog made history
tiag tiag.
Dhau ntawd, twb tsis yog xam lub ntees hauv Fresno nkaus xwb, nyias
tseem muaj nyias ib lub memorial service uas yog ua tsheej asthiv nyob
hauv nyias lub state los yog lub city thiab.  Tej no los tsis tau pom
dua li thiab!  GVP yeej muaj txiaj ntsim rau peb Hmoob tiag tiag.  Yus
yuav tau xyaum hlub Hmoob kom hnub tsis muaj yus los thiaj muaj neeg
tshua nawb kwvtij sawvdaws.

Cov phoojywg,
Kuv kuj zoo siab tias nej coob tus kuj xav tau li kuv xav thiab. Yog
Hmoob koom tes ua tau li no xwb ces yuav zoo heev lawm yav tom ntej.
Lwm haiv neeg, lawv kuj tsis tau pom dua ib yam li peb no thiab. GVP
cov lus nws hais rau tsoom Hmoob ua ntej nws txoj sia tu, yog peb paub
mloog raug ces peb yuav tau sib hlub, sib pab, sib txhawb, peb yuav
tau txhob nyia nqus nyias ceg dev, peb thiaj yuav caum cuag lwm haiv
neeg, thiab lwm haiv neeg thiaj hwm peb.
Tub Hmoob