Pos Muas,
Ua tsaug ua koj qhia ncaj nraim lees paub txog yawg hlob vp lawv tau
noj niam txiv pej xeem Hmoob teej tug lawm ci tub. Tej lus koj hais
ntawm koj yeej muaj tseeb, txawm yog peb cov no tsis tau nrog lawv sib
faib noj, sib faib haus los peb yeej paub tag hu tib si, tsuas yog tsis
yog yus lub luag dej luag num es thiaj li saib saib lawv yauv noj mus
txog thaum twg xwb. Nej tus puav cov tau nrog lawv faib mas kuv xav
yuav muaj kev txhaum hu tib si yuam, txawm luag tsis tuav yus npe los
yeej paub tias yus lub txim luaj li cas lawm. Lees kev txhaum li koj
mas kuv thiaj tias koj yog ib tug siab ncaj kam los lees tej kev txhaum
ris lub nra tiag. Qhov koj tias vp tsis tau noj tsuas yog vp cov qhaj
naj noj xwb no mas kuv tsis ntseeg. Qhov loj ces twb yog yawg loj ua
tus ntxuav, thooj yaus mam li yog yawg cov tes taw xwb, koj puas xav li
ntawd thiab. Tej zaum nej cov yau mas tsuas tau saj los yog hau kua me
ntsis xwb, yuav tsum yog nej keej thiab tawv tiag tiag mas thiaj li tau
kwv cov ceg qab zaum puav. Piv li yawg thaj Neej Yig Koos, nyob Green
Bay mas kuv kuj los sis qhua yawg vim yawg muaj zoo tswv yim thiaj li
tau kwv ob peb ceg ncej qab diam hos dua li ces tsuas yog vp cov kwv
tij Hmoob Vaj nyob ze ntawm yawg xub ntiag thiaj li tau kwv xwb. Kav
liam, lawv noj lawv thib vim txog lawv hmoov lawm, tsam no muaj ib cov
thiaj li npam thiaj sib tshum tau mus hlob kav hlaus li yawg XT tau
hais saum lawm ntag. Kuv ntseeg tias tsis ntev tom ntej no, muaj tus
puav cov thav nom Hmoob haj tseem yuav mus nrog Tou Cha lawv hlob kav
hlaus ntxiv thiab los kuj tsis paub. Qhov zoo ces thov kom txhob lam
raug rau peb yawg hlob lawv xwb, tej yaus xwb ces nyaj yuav tsis luaj
twg. Pos Moua, kuv thov qhua thiab ua tsaug rau koj tej lus plov meej
hau qab no. Kuv tus laus no tuaj koom tau nej tau ob peb lub hli no nej
yeej sib hais ntau yam ntau tsav txog Hmoob tej kas moos, tsis muaj tus
hais tau ncaj nraim dawb paug lees lub txheej li koj kiag li. Zoo siab
nawb mog!
koom
tes
xeem

Yawm hmuv pos kaus ntsaj,
Koj hais tau ncaj nruab nrab lawm thiab, thov qhuas koj.  Tej zaum koj
yuav xav tias kuv nrog lawv tau ib phuv ntawm pej xeem cov nyiaj coj
los noj thiab no.  Kuv dag koj yeej tau, tab sis kuv yuav dag tsis tau
lub ntuj daim av uas pub txoj sia rau kuv.  Lub 11 hlis 2004 no, Vaj
Pov tau foom ib co lus tsis zoo rau cov neeg uas noj niam txiv pej xeem
tej nyiaj uas lawv qee zias ntawm lawv lub qhov ncauj mus pab tso lub
teb chaws, kuv mam paub hais tias luag thiaj yog tus chim tshaj Hmoob
tag nrho vim yog sawv daws feem coob cov tuav laj kam tseem ceeb lub
siab tsis ncaj rau lawv tus coj, lawv haiv neeg, lawv lub luag hauj lwm
thiab lub teb chaws es thiaj ua rau Hmoob tseem yog "MEO" li qub.  Yog
Vaj Pov tau thooj loj li koj hais ntawd tiag no ntshe Vaj Pov yuav tsis
nyob lub neej txom nyem ntsuav li niaj hnub no sawv daws pom no lawm.
Corruption thiab Hmoob cov xeem ces txawm yog ib tug kab mob uas ceeb
laj kho tau.
Muas Pos