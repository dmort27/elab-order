HL awd....es sub koj thiab koj tij laug nej nyias tseem ntseeg nyias ib
yam thiab ntag lov? Neb tsis ntshai tsam lwm hnub neb tsis sib ntsib
forever li lawm los cas maj, los yog cov hauv dab teb kuj ua tau
passport mus saib cov saum ceeb tsheej thiab ne...hahahha!!! Hais txog
qhov no tej zaum avang,lha thiab noogdlej lawv yuav teb tau. Muaj ib
tug txwj laug twb tias txawm yus niam yus txiv lawv tuag tag ua ntej
mus nyob hauv dab teb lawm los yus ntseeg Vajtswv niam no es lwm hnub
thaum yus mus txog saum ceeb tsheej yus thiaj i muaj percent ua  qha
hoob tos lawv los rau ceeb tsheej. Kab tias qhov process nyaj tsuas ib
yam li ziag no peb tos tos tej kwv tij tim Laos tuaj xyuas peb tim US
no xwb.
Anyway, teb koj cov lus nug me ntsis. Qhov koj estimate tias ib xyoo
yuav cost koj li $260/yr ntawd ntshai koj muab estimate tsawg hwv lawm
paub....kuj depend saib koj puas yog ib tug spiritual person es ntseeg
heev. Xuam maj cov ntseeg ntseeg mas ib xyoo twg lawv yeej siv thaj
tsam li ntawm $400-500 ntawd coj los ua neeb ua yaig thiab lwm yam teev
tiam poj yawm txwv txoob. Well, assume tias muaj tseeb li koj hais mas
kuv xav tias koj tij laug invest to the right cause lawm nawb...yog vim
li cas kuv hos hais li ntawd vim tias nws tau mus ceeb tsheej ne hos
koj ces txog thaum kawg mus qhov twg no....hahaha!!! Raws li tej qhuab
ke hais sai hauv dab tuag teb tsis yooj yim kiag li no ov, txaus ntshai
thiab tshaib plab tshaib nqis heev li no ne. Yog tias muaj tseeb li koj
zaj tiag mas xum kom yus xiam ntau zog los guarantee mus rau qhov chaws
tau zoo tag ib sim tsis txawj ploj tsis txawj tuag nyob mus ib txhis.
Luag twb tias ua neeg ces xav ciaj tsis xav tuag, xav muaj tsis xav
pluag no ne...yog yus twb paub li kos lawm cas tseem tsis invest rau
txoj kev tau txoj sia ntev dhauv mus ib txhis thiab mas.

Xej,
Koj mas has txug zaaj twg los yeej muaj zaaj-ntev/zaajntau nrug suav
dlawg caav. Zoo kawg. Koj puas ntseeg le koj has sau toj nuav hab maj?
Kuv mas kuv ho ntseeg has tas thaus kuv tuag lawd ces kuv cev nqaj rov
moog ua luaj, ua aav lawm xwb. Kuv yeej tsis muaj feeling dlaab tsi le
lawm. Kev nyuaj sab ntxhuv plawv, kev tshaib kev nqhes, kev zoo nyob
hab ib puas tsaav yaam kws kuv muaj thaus tseem muaj txujsa nyob ces
pluj plag rua thaus kuv txujsa tu nrho lawm xwb. Ntawd ces txawm yog
eternalty rua kuv lawm ntaag. Nuav yog kuv le kev to taub lug ntawm
txuj kev qhuab qha Christianity ntaag.
Kuv le kuv yeej tsis ua neeb ua yaig lug khu kuv tsev neeg txij le kuv
muaj puj, tubse lug. Yog tej txheebze muaj ces kuv moog paab noj xwb.
Kev tso nyaj rua huv tshawj los kuv tsuas tso le kuv muaj peev xwm xwb,
tsi yog ib 1/10. Vaaj Tswv yeej tsis tau demand kuas yug yuav tsum tso
1/10 txhaj le yuav tau txais nwg lub theejkab. Tawm sis kuv yeej to
taub tas tso 1/10 lug txhawb lub koomtxoos hab txuj kev nthuav ntawm
txuj kev ntseeg txhaj le yuav moog taug nua xwb.
moobsib

moob lauj, peb tsis muaj cov lawb dlaab le, muaj cov es moog coj dlua
lwm haiv tuabneeg le dlaab lawm xwb, peb tso dlaab puj dlaab yawg es
moog teev dlaab abraham lawm xwb, peb ib cov ce ho moog teev dlaab tua
teeb.

Hmoobnplog,
Koj nyob teb chaws no los koj nyob tim Nplog naj? koj muab hais sab peb
cov mus coj Vajtswv lawm nawb.
Ntawd qhov muaj 10/100 rau church mas luag yeej hais li ntawd tiag,kuj
tsis yog yuav yuam txhua txhia tus nyob ntawd yus muaj thiab tsis muaj.
Hais txog cov coj dab mas nyob MN thiab WI mas cov txiv neeb yuav kim
kawg lawm laid. 1 thaj neeb yaws cua mas tsis yog 500-800 mas lawv tsis
ua lawm nawb.Feem ntau mas yeej yog 800 xwb.Peb CA mas kuj tsis tau kim
pes tsawg thiab 200-400 xwb.Tsis tag li ntawd tus saib neeb yuav tau
them thiab 20-40 thiab od....yog koj muab sib ntxiv los ces yuav tsis
txog 5000 li cov mus church tiam sis yeej txog li 2000-3000 lawm thiab
o.....yuav yog txhob muaj mob.....yog yim twg mob kiag ib tug lawm ces
yeej ib sij ua 1 thaj neeb ces yeej poob txog 10 tawm phav thiab
o....vim nyuj dab los yuav tau ua,npua tai los yuav tau ua,tej laus tej
ntxa los yuav tau ua neeb kho.....etc.Qhov zoo ces feem coob tsis thuj
lab ua neeb lawm xwb......ua kiag 1-2 thaj raws plig tag ces tshum
lawm......ua ntau thaj los cov txiv neeb xav kaus nyiaj lawm xwb.Kuv
pom mas cov tsis coj dab,tsis ntseeg Vajtswv nyob tus neeg nrub nrab
cov no yog cov tau zoo tshaj plaws,dab tsis los tsis poob. Thaum nws
tuag ces nws mam pov rau tus ub tus no......peb hmoob siab zoo-oo
ned.Pov rau cov coj Ntseeg Vajtswv los lawv kuj OK pab kiag rau.Pov rau
cov coj dab los lawv phua tsuag-g tias npaum no tus nyuj,npaum no tus
npuas,qaib.....koj tuaj puas tau? lees zoj zeeg...cov coj dab kuj cia
ua, pab nws leg kom tiav log, tshuav tau qaij noj, qaij faib xwb.Peb
hmoob mas hais txog txoj kev tuag yeej sib pab ned.

Cov phoojywg,
Nej hais ko tsawg dhau lawm awb!   Muaj ib lub church nyob rau St. Paul
lawv kam ua tagnrho yog $5,000,000 diam hos.  Lub hlis tag los no lawv
nyuamqhua ua ib qhov fund raising es cov ntseeg lawv sawvdaws muab ib
zaub nkaus xwb yog $600,000 es kuv mus txog tod hnub Saturday lawv
tseem celebrate qhov ua lawv tau nyiaj ntauntau no ne.
Lawv muab npaumli los lawv tseem muaj tsheb, muaj vaj muaj tsev, muaj
saw kuv, muaj cuab muaj yig, muaj phoojywg muajywg ib yam li tej neeg
sawvdaws thiab as.  Yog tias cov ntseeg muab tag es cia li pluagpluag
lawm no ntshe yuav tsis tsimnyog lawm thiab nawb.  Yog kuv ntsib tom
kev kuv yeej tsis muaj peevxwm twv tau tias tus twg yog tus mus church
thiab tus twb yog tsis mus vim yog lawv kev tso nyiaj, tabsis qhov kuv
paub mas vim yog cov tseem cov qub kevcai pheejtseem muaj saw cajdab
lossis khi tes xwb.
suabnoog

HL,
Kuv los pom zoo li koj hais thiab.  Poj rhawv kab yawm nrhawv kev los
txij li thaum hmoob tswm sim los ua neeg nyob rau ntiaj teb.  Peb cia
li yuav muab peb yam kab li kev cai tso tseg es mus ntseeg luag lwm cov
li no qhov nov kuv xaav mas tsis tsis nyog  lawm ua peb poj peb yawg
nrog suav khoo tau muaj ntau pua tiam los, los lawv twb tsis tso tseg
lawv cov kev cai dab qhuas teev poj yawm txwv txoob.  Think about it,
you are given back what they had given you...Life.

Dear HL,
Kuv tsis hais txog nyiaj. Kuv yuav tsis hais tias taug txoj kev twg zoo
dua. Hmoob tsis muaj religious belief. Tabsis kuv xav tias taug txoj
twg los yeej tsis yog Hmoob kev cai tiagx. Yog tsis paub ces taug koj
tij laug txoj yuav zoo dua Hmoob txoj vim Hmoob txoj tsis yog religious
belief. Hmoob txoj yog cultural practices xwb uas tsis muaj
consistency. Ib xeem Hmoob xwb los dab qhuas txwv tas. Ntawm koj tij
laug txoj, coobx xeem Hmoob los siv tib phau bible thiab ntseeg tib tug
Yexus xwb ces kuv xav hais tias koj tij laug invest mus rau phab ntuj
ceeb tsheej ntau dua lawm.
Hmoob tsis paub tabsis Hmoob yeej muaj religion li luag lwm haiv neeg
thiab hov. Israel tus cawm seej yog Jesus tabsis Israel tsis hwm Jesus
ces Israel thiaj raug rau txim li niaj hnub no. Hmoob muaj Siv Yis ua
Hmoob tus cawm seej tabsis Hmoob tsis hwm Siv Yis ces Hmoob thiaj raug
puam tsuaj tas li niaj hnub no thiab. Kuv tsis ntseeg dab qhuas Hmoob
thiab kuv tsis ntseeg Yexus tabsis kuv ntseeg Siv Yis. Tam sim no nyob
USA, Thaib Teb thiab txawv teb chaws ntau lub pib ntseeg Siv Yis lawm.
Raws li peb kev ntseeg Siv Yis, peb hais tias cov Hmoob coj dab yog cov
ntseeg Ntxwg Nyoog. Peb ntseeg hais tias Tswv Ntuj muaj peb leej tub.
Ntxwg Nyoog yog tus hlob. Nws kawm kev cai noj nyoos haus txias. Tus
nrab yog Yes Xus. Nws kawm txog kev hlub - Love your neighbor as you
love yourself. Siv Yis yog tus tub ntxawg. Nws kawm txog kev tsa kom
neeg tuag ciaj rov qab los. Zaj dab neeg Siv Yis no Hmoob thiaj paub
hais xwb vim Siv Yis yog Hmoob tus cawm seej. Yog Hmoob feem coob los
ntseeg Siv Yis, Hmoob yuav tau txais koob hmoov blua mias los ntawm
Tswv Ntuj Yawm Saub tabsis Hmoob yuav tsum tso txoj kev tshuab qeej
ntaus nruas hu Ntxwg Nyoog thaum Hmoob muaj ib siab ob qeg.
Hmoob zaj taw kev yeej hais meej tseeb hais tias thaum chiv thawj Hmoob
yeej tsis txawj tuag tabsis Hmoob mus pom neeg tuag nyob Ntxwg Nyoog
teb lom zem heev, Hmoob thiaj hais tias Hmoob xav tuag thiab. Yuav ua
li cas Hmoob thiaj yuav tuag. Ntxwg Nyoog thiaj hais rau Hmoob hais
tias, "Muab koj txoj ciav khi rau kuv qab nkuaj nyuj, kuv rub txog txoj
twg ces txoj twg nruj, kuv rub txoj leej twg ces leej twg li tau pluj.
Muab nej txoj ciav khi rau kuv qab nkuaj puas, kuv rub txog txoj twg
ces txoj twg taug, kuv rub txoj leej twg ces leej twg li tau qaug.
Thaum nej ploj tuag lawm ces nej mam ua kev cai lom zem li peb ua nov."
Vim li no, Hmoob txoj kev cai pam tuag yog Hmoob kawm ntawm Ntxwg Nyoog
los. Tom qab Hmoob ploj tuag lawm ces Hmoob mam paub txog kev ncaim
txwj ncaim nkawm, ncaim kwv ncaim tij, ncaim tub ncaim kiv, Hmoob mam
rov qab ua neeb ua yaig tuav Hmoob txoj siav. Kev ua neeb ua yaig yog
Siv Yis tseg cia rau Hmoob tom qab Hmoob tawm tsam Siv Yis es Siv Yis
rov qab rau qaum ntuj lawm.
Yog koj muaj lub siab dawb paug xav paub txog Hmoob tus cawm seej,
thiab txawm koj ntseeg thiab tsis ntseeg los koj yuav tsis thuam nws,
kuv muaj peev xwm yuav qhia tau qhov tseeb ntau yam rau koj.
Moj Them

Yawm Moj awd....cas yuav txawj txua ua luaj li os. Thawj zaug kuv hnov
txog koj zaj dab neeg no ntag....sub es Ntxwg Nyoog thiab Siv Yis nkawd
yog Vajtswv tus tub hlob thiab tub ntxawg ntag lov? Yog muaj tias muaj
li koj hais ces ntseeg tus twg los kuj tau tag nro vim lawv peb tug no
puav leej yog Tswv Ntuj tub ne, ua li cas koj thiaj tias Siv Yis thiaj
li yog tus qoos tes xwb hos ob tug hlob ces tsis muaj quav dab tsi kiag
no mas. Yog muaj npaum li koj hais ko kuv xav yuav tsum muaj ntaub
ntawv teev tseg txog lawv peb kwv tij no lawm yog vim li cas txheej
neeg thaum ub hos tsis hais txog tus tub hlob thiab tus ntxawg es ho
hais txog tus nrab xwb? Ntshai lawv tsuas sau tseg tus muaj koob muaj
npe xwb poj, yog li ntawd ces tus hlob thiab tus ntxawg yuav mus qoos
xwm nab?

Cov Npoj yaig,
Kuv los yeej ntseeg li Moj them thiab coob tus hais. Hmoob qhov kev
ntseeg tsis yog ib qho religion.  Nws yog ib qhov cultural practices.
Tus yuav xav ua li cas los tau. Nws yeej tsis consistent. Hmoob yeej
hais tias ib rab teb ib tsa txuj. Txua yam Hmoob ua yeej based raws li
nws qhov environment xwb. Niaj hnub no nej mus saib cov nteeg tuag uas
coj kev cai qub yeej tsis zoo li cov nyob Thailand thiab Laos lawm.
Niaj hnub no cov ntees tuag mas nej yeej pom Hmoob dai tsheb sib tuas,
Tanks, Jets, battleships, field artilleries thiab hnub qub.  Tsis tas
li xwb tseem muaj cov dai duab caij nees thiab cab nyuj mus saum ntuj
ceeb tsheej tab sis tsis pom cab mus ntuj txiag teb tsaus. Kuv muaj cov
phooj ywg uas tsis yog Hmoob nug txog tej no ces kuv cia li tsis pom
qab teb lawv li...

Cov phooj ywg,
lawb dlaab, coj dlaab, ntseeg vaajtswv, ntseeg dlaab, ntseeg tug kheej,
ntseeg lub keeb los puav leej yog nyob ntawm lub sab, paaj hlwb, kws
xaav tau, paub txug.  Tej ntawd ces nyob ntawm koj to taub has ntseeg
xwb.  Kev ntseeg tas ces yog nyob rua huv koj lub sab tub, unconscious
mind.  Qhov ntawd yog qhov koj zoo le koj vwm, pum yug tug kheej, los
yog pum lub keeb kwm muab tau txug sa rua tuab neeg.
Txuj sa yog qhov tseem ceeb yog has tas koj ntseeg tas tuab neeg muaj
ntsuj plig (txuj sa), cev nqaj (lub plhaub), hab tug tswv (muab
sav-tshuab paa) kev ntseeg tseem ceeb.  Yog tej ntawd tsi muaj qaab hau
ces lawb dlaab, coj dlaab puav leej zoo tuab yaam vim koj yog koj tug
tswv (god).
Nyaj txaj yuav tsi tau txuj sa.  Kev ntseeg xwb.

Dear Xejthim,
Zoo siab tias koj hnov zaj dab neeg no thawj zaug. Koj yuav hnov ntxiv
lawm tom ntej. Ntaub ntawv tsis hais txog Vajtswv 3 leeg tub vim luag
lwm haiv neeg tsis paub txog lawv. Phau ntawv sau tau deb tshaj plaws
ces yog the bible xwb. Tabsis txawm yog the bible los twb paub tsis
txog li Hmoob tej dab neeg thiab kev cai taw kev. Tus tsim nyog yuav
sau tau cia yog Hmoob tabsis Hmoob tiam thaum ub los yeej zoo li tiam
tam sim no. Hmoob yeej tsis ntshaw Hmong history. Hmoob yeej tsis muaj
ib yam dab tsi your claim hais tias yog Hmoob tug. Tsuas yog Hmoob
tseem Hmoob qee leej thiaj muab tej keeb kwm muaj nqes no khaws cia ua
dab neeg hais los txog rau hnub no xwb. Ntawm koj hais tias ua cas kuv
ho tsis hais txog tus tub hlob thiab tus nrab. Kuv tsis hais vim tus
hlob twb ua tsis haum Tswv Ntuj siab lawm. Tswv Ntuj twb tshem tus hlob
tawm ntuj ceeb tsheej lawm. Tus hlob thiaj mus ua dab noj nyoog haus
txias, mus tsim kab mob kev tuag es nws thiaj tau noj. Yog leej twg
tsis ntshai raug Ntxwg Nyoog noj los kav tsij tshuab qeej ntaus nruas
hu nws. Ntiaj teb no tsuas tshuav Hmoob xwb thiaj niaj hnub tshuab qeej
ntaus nruas hu kom Ntxwg Nyoog los noj lawv nqaij, haus lawv ntshav.
Hais txog tus nrab, Yes Xus. Yes Xus tsis yog Hmoob tus cawm seej. Nws
yog cov neeg Israel tus cawm seej. Tabsis yog Hmoob tsis paub es Hmoob
hawm thiab hwm nws los nws yeej yuav pub koob hmoov rau Hmoob tib yam
nkaus li nws pub rau ntiaj teb tib neeg.
Moj Them

Cov phoojywg, kuv tusiab ntau thaum kuv nyeem txog nej cov lus sib tham
txog kev ntseeg.  Kuv tsis yog qhuas kev cai Christianity es kuv hais
li no.  Kuv hais li no vim tias kuv pom tau tias nej yog ib cov neeg
paub tab lawm, tabsis nej sib tham li menyuam yaus, tsis muaj qab hau
dabtsi li.
1. Ua li cas es nej thiaj li xav haistias nyiaj txiag yuav tau ntuj
ceebtsheej?   Tsis muaj txoj hau kev.  Tus neeg coj ncaj, siab zoo,
hlub lwm tug no mas TEJZAUM yuav ib nyuag txaus ntseeg zog. Yog nyiaj
txiag yuav tau ntuj ceebtseej ces,  hnub twg yus xav mus ntuj
ceebtsheej ces cia li mus Rob Banks es muab nyiaj hlawv rau pogkoob
yawgkoob ua ntej cops xuas phom rau yus hauvpliaj xwb???
CHRISTIANITY txoj kev ntseeg: Tus neeg yuav tau mus ntuj ceebtsheej
tsis yog los ntawm nyiajtxiag 1/10 lossis ua zoo, tabsis: a) Txais yuav
tswv Yexus los ua nws tus cawmseej, b) Yug dua tshiab(hloov nws lub
siab/neej) c) Tsis yog ntseeg xwb,  tabsis UA raws li Vajluskub qhia.
2. Moobsib - raws li Christianity txoj kev ntseeg, tsis yog yus tuag
ces tag li lawm. Koj yuav tau nyeem koj phau Vajluskub kom ntau zog,
koj thiaj paub.
3. Moj Them - yog vim li cas koj thiaj mus ntseeg Siv Yis.  Leejtwg
qhia rau koj thiab muaj povthawj qhov twg qhia haistias, Ntxwg Nyoog
yog Vajtswv tus tub hlob, Yexus yog tu tub nrab, hos Siv Yis yog tu tub
yau?   Koj yuav tau muab ua tib zoo saib kom zoo-o tso koj mas li mus
ntseeg tejyam zoo li no.  Hmoob yeej nyiam ntseeg tejyam txawv-v li no.
CHRISTIANITY txoj kev ntseeg:  Ntxwg Nyoog yog Vajtswv Tsim, Yexus yog
Vajtswv tu tub, Siv Yis - tsis muaj nyob hauv Vajluskub.
4. cwjmem - Muaj ntau tug Hmoob yeej hais li kos thiab, kom yus ua
raws li yus poj yus yawm ib txwm ua tseg.  Koj sim hov piav los rau peb
mloog seb yog vim li cas koj thiaj xav li no?  Tej uas peb tej pojyawm
ib txwm ua lo ntawv muaj nuj qi thiab tseemceeb npaum li cas rau peb?
Koj pos totaub tej uas lawv ib txwm ua ntawv thiab?  Tej ntawv pos make
sense rau koj?  Yog haistias peb tsis ua no ne, peb hov yuav zoo li
cas?
5. Born2 - Ua li cas koj hov paub tias there's no life after death? Peb
qhov rest in peace ces yog 6 feet under ground xwb? Ua cas koj hov paub
haistias tsis muaj Vajtswv? Piav los rau peb mloog saib yom?
lha

lha,
txhua yam ntsim los ntawm neeg lub hlwb thiab lub tswvyim los xwb,  tsi
muaj leej twg yuav mus pom los paub txog hais tias muaj God, los
vajtswv. qhov hais tias tsi muaj, vim txhua yam yog leej tib neeg tsim
los kho neeg lubsiab kom ua neeg zoo, ua neeg ncajncee, thiab nyob kom
raw li ib lub order society xwb.
yog hais li Avang hais mas, kuv zoosiab heev, hais tias nws nkagsiab
zoo lawm. vim txoj kev ntseeg no, yog yus ntseeg rau yus tus kheej xwb,
kom yus nyob kajsiab,zoosiab, thiab luag ntxhi li yus txoj kev ntshaw
thiab conscious xwb.  tsi yog koj tus god thiaj li yog god, es kuv tus
god hos tsi yog god.  nyob rau hauv lub ntiaj teb no xwb, cov neeg cov
god ntshe twb ze tshaj li ntawm 100  tawm tus gods lawm.  vim li no,
yog koj muab ua twb zoo xav los, tsi yog ib tug god thiaj li yog god
xwb, yog li nes, cov dub nes lawvv tsi muaj god li lod?  cov pubthawj,
cos, nplog, thai, nyablaj, thiab lwm haivneeg puas muaj god?  thaum koj
muab coj los xav li no tag, koj muab xav hais tias, cov neeg teb chaw
no, vim luag cov yog neeg txawj ntaub txawj ntawv, ces lub muab cov
tswvyim zoo zoo coj los sau tseg li tej budhha thiab lwm yam xwb. thaum
koj muab luj zoo zoo li no tag rau txhua haivneeg nyob hauv lub ntiaj
teb no tag, koj mam li los luj txog vajtswv thiab hmoob cov god yog li
cas. thaum zoo lino, koj thiaj li paub meej hais tias, vim li cas cov
neeg ntse thiab nkagsiab luag muab xav li cas es thiaj li hais li Avang
wb hais.  yus ntseeg, vim yus txoj kev xav, kev ntshaws, kev zoosiab,
thiab kajsiab ntawm yus tus kheej xwb es thiaj li hais tias kom peb
txhob "Tshum" hais tias koj tus God thiaj li yog the right god, because
there is no right god. each of individual us has his/her choice to
believe that equally in whatever we are to believe.
yuav tsum xav lino, peb thiaj li yog ib tug neeg nyob level siab thiab
txawj xav.
thiab koj yuav kev loj heev dhau hwv lawm,  nyuam qhuav yog in the 60
ua Dr King mus tim rome, es kom txhob muab nyiaj coj mus yuav txoj kev
mus ntuj ceeb tsheej lawm es thiaj li zoo li niam no lawm xwb.  ua ntej
ntawv, thaum yus yuav tuag, yus mam li muab nyiaj them rau church ces
church li muab yus qhov sin tseem, ces yus cias li tau mus ntuj ceeb
tsheej lawm xwb. vim cov tuaj sib cam hauv no, tsi tau kawm txog es
thiaj li hais li xwb.  cov christian nyuam qhuav pauv thaum british tus
king tsi muaj tub es nws yov yuav tub, ces yov yuav duas ib tug pojniam
tshiab ces thiaj li muaj cov christian no los lawm xwb.  ua ntej ntawv,
yog cov catholic xwb nawb.  cov catholic no, yav ntuj thaum ub, txawm
koj tsi ntseeg thiab mus los, yog thaum kawg koj muab nyiaj them rau
lawv ces koj yeej tau mus ntuj ceebtsheej ib yam li tus mus church
nawb.
hos cov lutheran ces yog tswmsim los ntawm ib tug German los xwb, vim
nws thov ntuj thaum los nag xob nag cuas loj loj, ces ua cas nws thov
tag ces ntuj cia li kaj li nws hais kom nws los txog cawv lawm.  vim li
ntawv, nws thiaj li tsim muaj duas ib lub church npe tshiab hus li
ntawv.
B2BH

B2BH,
Qhov kuv pom txawv ntawm Hmoob thiab Dawb txog txoj kev ntseeg yog zoo
li no:  Luag tej tawv dawb txawm yuav kawm ntawv siab npaumtwg los luag
kam mus church thiab txais yuav Vajtswv, tabsis peb Hmoob nyuamqhuav
tuaj tau li 30 xyoo hos muaj ib txhia tau Ph D. thiab ib txhia twb tsis
tautau los twb khav tias nws paubtshaj li lawm.  Cav qhuas tias paub
tag hauvpaus mus txogkiag hauvntsis.  Ua le ne koj xav haistias cov Ph
D, CEO, Atterney uas pheej mus church yog ruam tshajli peb cov tubtxawj
ntxhais ntse nyob rau hauv SCH no puasyog?  Thov pab qhia saib qhov kev
txawjntse ua Hmoob muaj thiab cov tawv Dawb muaj ho txawv npaum licas?
Yog Hmoob mus kawm kev txawjntse qhovtwg los, losyog kawm ntawm cov
tawb Dawb los?  Vim licas tiag es Hmoob hos yuav txawj totaub tob thiab
dav dua li luag pejkum haiv yog hais txog kev ntseeg lossis Yesxus?
kuamem iab

B2BH,
Koj hab kuv has moob tuab txuj kev txug tuab neeg lub sab, kev xaav.
Qhov txawv ntawm koj hab kuv yog, koj nreg rua ntawm tuab neeg lub sab,
kev xaav.  Kuv moog rua nteem tom ntej, there must be a maker who gives
man life and the mind to think.

Cov phooj ywg,
Zoo siab uas nej sawv daws kam share nej tej tswv yim thiab kev xav rau
peb sawv daws kawm. Kuv yuav teb nej ib txhia me me li nram no:
Phooy ywg Xejthim & Zomlis: Kuv qhov estimate yeej tsis qis rau kuv
tiam sis yuav qis rau ib txhia lawm tab sis yeej siv tsis siab tshaj
1/10 ntawm nws qhov income. Hos qov estimate rau kuv tij laug mas tej
zaum yuav haum cov ntseeg feem ntau lawm vim kuv paub hais tias cov kam
tso 1/10 ntawv yeej muaj coob kawg. Nyob li kuv tij laug mas, tsis tso
tsis tau vim tias nws yog ib tug txwj laug nyob rau hauv, yog coob tus
tsis tso ces lub tshawj yuav raug poob mus rau Bank. Muaj tej lub hlis
nws tseem tso txog 2/100 thiab hod!
Suab noog: Kuv ntseeg li koj hais, kuv siv nyiaj tsawg hos kuv tij laug
siv nyiaj ntau rau religious related espense, tiam sis wb yeej tsuas
muaj tib yam xwb.
Cwjmem: Kev khaws Hmoob li kev lis kev cai (kev ntseeg) yog ib qho zoo
kawg. Tiam sis peb yuav tau form ib lub chaw tuaj sib qhia, sib ntsib,
thiab muab sau tseg mas thiaj yuav mus tau zoo.
Mej them: Ntseeg Siv Yis los yeej zoo, tab sis tsis txhob thuam lwm tus
mas nej lub koom haum siv yis thiaj mus tau deb nawb. Tsis txhob hais
tias cov tseem coj dab qhuas qub li peb no yog teev ntxwg nyoog. Peb
txhua txhua hom kev ntseeg puav leej ntiab dab ntxwg nyoog xwb. Yog koj
hais li koj ces txhais tau hais tias: thaum koj niam koj txiv ua neej
nyob ces lawv yog koj niam koj txiv, hos thaum lawv tuag kiag lawm ces
lawv yog ntxwg nyoog lawm no lod! Hos tshuab qeej ntaus nruas nws yog
Hmong Cultural practice xwb, tsis yog religious practice. Tej zaum lub
neej Hmoob modern no peb tseem yuav siv guitar, drum set thiab piano
los ntau rau huv ntees tuag los kuj muaj hod!
B2BH & Avang: Neb hais tau raug kuv siab heev li. Peb txhua tus nyias
yeej muaj nyias txoj kev ntseeg. Yus txawm ntseeg txoj twg los yeej yog
ua kom yus tsev neeg lub siab kaj thiab koj yus txawj ua neeg zoo. Yog
thaum yus lub siab kaj lawm ces yuav yuav noj qab nyob zoo, thaum yus
ua neeg zoo lawm ces yus tsis raug thuv raug txim.
Kuamemiab: Cov Doctor, Lawyer, CEO uas koj pom lawv tuaj church ntawd
yeej yog lawv ntse lawm tiag. Cov neeg ntse, txawm nws ntseeg thiab
tsis ntseeg los nws yauv tsis txhuam leej twg, thiab nws yuav ua raws
li nws tsev neeg txoj kev xav kom thiaj haum rau nws tsev neeg thiab
kom thiaj ntaus tau phooj tau ywg. Ib qho ntxiv, thiab txog thaum yus
puv 120 xyoo los yus thiaj muaj lub chaw los ua kev cai rau yus lub
cev. Kuv tseem muaj ib tug sciense proffesor (scientist) uas nws yog ib
tug txiv plig hod!.
Iha: Kuv los yeej ntseeg li koj hais thiab, nyiaj txiag yeej muas tsis
tau txoj kev mus ceeb tsheej los sis yeeb ceeb li. Tsuas yog yus txoj
kev ua neeg zoo, siab ncaj, siab dawb thiab kev ntseeg xwb thiaj yog
tus choj yuav coj tau yus mus rau qhov chaw uas yus xav mus ntawd. Tiam
sis tej thaum nyiaj txiag yeej muas tau yus txoj kev kaj siab thiab,
xws li yog yus muab $10 pub rau ib lub koom haum los sis ib tug neeg
txom txom nyem tas ses yuv lub siab kaj zog tuaj hod!
Li no tso,
HL