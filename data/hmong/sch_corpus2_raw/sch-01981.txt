Nkaugnkuag e,
Kavtsij teb plakhiavnkaum (flamingo) tsawg tsuag thiab lauj, kuv xav-v
mloog ne zaj dabneeg kom tiav li lawm os.
TseemYeej.

Flamingo,
Puas muaj tseeb npaum koj has maj.  Es yog nwg coj tuaj rua mej ntuag
taag es rov moog tseem tsi zoo hab ces mej txawm cale yuav quaspuj
tshab rua nwg le?  Vuag, ua caag txivneej txuj cai yuav luj ua luaj.
Sim neej nua, mej cov txivneej yeej tsi tau muaj ib tug moog ua luas
nyaab le.  Mej yeej paub txug txuj kev nam puj cav nyaab, kwvtij cav
nam ntxawm hab nam tij, los yog tej nkauj muam cav tug tais dlaab.
Tug quaspuj kwv rov tuaj cawm sav ntawm cov neej tsaa es raug yuam rov
qaab ces yog yuam moog rua txuj kev tuag, txuj kev ntsim sab hab ab
sab xwb.
Ua ib tug qauspuj es yug ib leeg moog nrug ib tsev Moob qus qus nyob,
yug yeej moog xyum nyam luas, ua lawv luas, moog npoog luas txhua yaam
tabsi yog luas yeej tuav rawv hab tswj nreeg luas tug tuabneeg le kws
mej tug vauv nraugnruag es yug tug nkauj tug muam los yog tug ntxhais
tub has tsi tau ib lus le es yuav ua caag ua?  Yug rov moog yug txawm
zoo npaum twg los yog luas tsi kaam ua zoo yug yuav ua caag ua zoo.
Ntshe Moob txuj cai neej nuav ua saib tsi tau peb cov ua ntxhais dlhau
cai dlhau num nrim hab dlhau lub ntuj lub teb hwv lawm pob.
Kuv has tseeb nawb, thaum twg yug yug tug quaspuj kaw nwg le chaw
qaabzib rua yug lawm ces ntshe yuav nyuaj rua txuj kev sib hlub rov
qaab hlaav tuaj mog.
Yog leej twg xaav paub txuj kev ntsim sab ntawm quaspuj nploojsab ces
yuav tsum ncu ntsoov thov ntawv lug thawj ua quaspuj Moob es tuag
txhaj tsi khauv xwm txujsa kag le nawb.
Noogdlej

noogdlej,
Koj kuj has yog lawm hab laiv, kuv los kuj xaav tau zoo sis xws le koj
hab, yog kuv muaj ib tug nkauj muam los sis ntxhais es moog yuav quas
yawg, nam quas yawg ua tsis taug txiv neej le hov no ntshai kuv yuav
tsis muaj cuab kaav ntua kuas nws cas lev rov moog ua caav tsawb lwj
sib ib kuas taag nws lub neej, muab xaav rua yug tus kheej xwb los
mas, yog quas puj tsis muaj qhov khoom sov sab hov lawm los yug yeej
yuav ua neej tsis xaus nrug nws hab. Raws le kuv tug laug nuav xaav
xwb mas yog tas tus quas yawg ua tsis taug txiv lawm tag ces tsis pum
qaab yuav ntuas tau le caag, leej twg tseem yuam ntau tug hov yog tug
txhum nawb, tsis taag le hov xwb mej txawm yuav ntuas nws ua rua av
tawg pleb nrees ib tog tuaj los ntshai luag yuav xum moog ntsaub tus
kws luag muaj chaw suv sab rua, txawm zoo hab phem los xij tsuas ib
week twg muab tau ib-ob pluag rua nws noj xwb better dluas le tus kws
have nothing to satisisfy, yog pav le nom noog ceg ntev (flamingo) hov
pav ces yawm nraugnruag nuav yeej ua tsis tau txiv le kuv qhov first
prediction lawm tag niv yuam, tos le nws txooj kum tu sab tuaj seev
quas yeeg le hov os yom, pab tu sab, kav tsij moog nrav tshuaj hab
moog cuag docter sai le sai tau saib puab puas paab tau lawm xwb
lauv.

Thorn,
Zag nua koj sau tau 99% raug zoo heev lawm. Zoo sab hab ua tsaug kws
mej leej puav xyum sau ntawv Moob Leeg hab.
Zhen le mas yog lom txwm sau tsuj Moob Leeg xwb os...
MS