Cov phooj ywg, ntawm nej lub neej puas muaj tej yam ua rau nej txaus
ntshai kawg lossis ho zoo siab kawg li?  Cia kuv tham ib qhov uas
txaus ntshai kawg hauv kuv lub neej.
Tom qab xyoo 75 muaj kwv yees li yog lub 7 hli ntuj.  Muaj ib zaug kuv
txawm coj 7 choj yeeb mus muag nram Npaab Ntoos, thaum kuv mus kom
tasxees xee kuv daim ntawv cais tasxeem tsi kam xee.  Nws hais tias
nws teem tau ib daim liaj yuav mus saib yog nyiam no cais nws yuav
yuav rau lwm xyoo tau ua.  Kuv pw ib hmos cais kuv ho coj mus rau tus
loo xee, cais yawg txawm xee kuv daim ntawv mus Npaab Ntoos lawm.
Thaum kuv taug kev mus yuav luag txog Moos Kasy cais txawm ntsib yawg
tasxeem, tasxeem hais tias koj tuaj ua dab tsi?  Kuv dag tias kuv mus
yuav khoom tom kasy coj mus siv xwb, cais kuv txawm mus lawm.
Thaum mus txog Kasy cais kuv kom ib tug nplog muaj lub Lauv Kas Npab
pab coj kuv 7 choj yeej rau qhov thaum ntawm lub Ntaaj Pham Taab mas
lawv kuaj nruj heev li.  Yawg Nplog ntawm txawm hais tias koj yuav
muab li cas?  Kuv tias yog koj coj dhau ntaaj pham taab cais kuv muab
20,000kip rau koj.  Yawg nplog txawj muab ib lub fam tawb loj tsawv
los.  Nws muab nplooj puua rau thiab muab kuv cov yeeb rau hauv qab,
cais nws muab kho zoo zoo thiab muab ib cov mov nplaum tso sab saum.
Tom qab ntawm nws muab ib cov nqaij ntses siav khwv tso ib sab thiab
muab li 10 tawm lub qe qab ntsev ntim ib hnab tso rau ib sab.  Nws
muab khwv thiab ho muab ib cov txiv orange tso rau saum ncauj thiab.
Cais nws txawm muab lub fam tawb mov ntawm tso ntawm nws ib sab uas
nws tsav lub luv.
Thaum peb mus txog lub ntaaj pham taab cais ob tus tub ceevxwm txawj
tuaj tshawb saib.  Tus tsav tsheb yeeb lawv tus tub ceevxwwm qab saib
nws yuav tshawb li cas.  Tus tub ceevxwm txawm los cem loo lub tawm
mov sab saum cas yog mov thiab nqaij ntses xwb.  Tib lub sij hawm
ntawm tus tub ceevxwm ob txawm tshawb tau kiag ib tus poj nplog ib
choj nyiaj cais nws qw ib suab thiab coj choj nyiaj khiav tiaj liag
rau tom hoob kas lawm.  cais tus ua tshawb lub fam tawm mov txawm tsi
muaj siab tshawb lawm, nws cia li lawv liag qab rau tom hoob kas lawm
thiab.  Ib me pliag cais tus tub ceevxwm thiab tus poj nplog txawm ua
ke los muab tus poj nplog cov khoom tsho tawm. Cais tub ceev xwm tias
nej mus tau tiamsis tus poj nom mam lawm qab.  Cais lawv tsa loo ntaj
thiab yawg tsav tsheb cia li mus kiag lawm.  Ua rau kuv dim kiag ib
zaug.
Thaum peb mus txog tus choj Nasmoos cais lawv tsi pub lauv hla rau
qhov nag los thiab lawv hais tias tus choj tsi zoo lawm, lawv yuav
kuaj saib tso.  Peb tos txag 4 teev cais mam tau hla mus, thaum mus
txog Heem Hawj cais raus ntuj lawm.  Nplog twb pw tas, kuv pom ib lub
tsev tseem tsauv taws cig cig cais kuv txawm mus khob, tus txiv neej
txawg nug tias puas yog koj nyob lub tseb nyuam khuav los ntawm?  Kuv
tias yog, kuv yuav thov pw ib hmos no tagkig mas mus tom Npaab Ntoos,
yawg ntawm tias tau kawg.  Kuv nkag mus txog mam paub tiag yawg ntawm
yog tasxeem rau Heem Hawj thiab tus tuaj nrog nws tham ntawm yog ib
tus tub ceevxwm nyob Vaas Vees tuaj nrog tasxeem hais kav.
Kuv muab kuv lub hnab yeeb 7 choj khuam ntawm tasxeem phab nra tsev
mas ntshai kawg li.  Yuav pw ua nte los ntshai yus raug zog cais
tasxees ob tug ho muab lub hnab saib.  Kuv nrog ob tug sib tham ntev
loo cais tasxeem tias lig lawm cais mus pw yuam? yawg tub ceevxwm hais
tias ua li peb mus pw.  Cais ob tug mus pw thiab tsxeem tua teeb cais
kuv mam li pw.  Tag koj kaj ntug ob tug twb tsi tau sawv cais kuv cia
li sawv thiab nqa hnab suav kev ua ntej lawm.  Kuv dim ib zaug lawm
thiab.
Ob zaug no mas txaus ntshai tshaj plawg li os, lam ua keeg keeg
tiamsis lub siab mas yeej puas tsug li os.

Beeveev,
Ua caag tau zoo nyob tsi nyob twb ywm es yuav muab yug lub nyuas qai
qauj tsoo rua peb na nawj?
Kuv le kev ntshai hab kev zoo sab ces yog thaus kuv nyav kawm ua khu
fwv tav es raug xaa moog fwv cov peebzeej nyob Pha Houng, Luang
Prabang teb. Kuv txawm moog thaam ib tug nyuas hluas nkauj kws nyav
hlub nto. Nwg tseem tsi tau raug lwm tug qheb hlo le. Kuv yog thawjx
tug kws nwg tso rua kuv qheb tshab. Thaus kuv muab nwg qheb tshab taag
ces nwg txawm tsi has kev khaub pleeg nkauj nraug le lawm. Nwg taab
haaj has txug qhov yuav nrug kuv moog lawm xwb. Chiv thawj, kuv xaav
tas nyaj yog nwg laam has kuas qaab sab xwb. Tawm sis thaus kuv yuav
sawv lug tsev ces nwg txawm tuav kuv tw tsho ruajx hab ca le yuav nrug
kuv lug tsev le. Thaus ntawd ces kuv maam ntseeg has tas nwg has tagx,
tsi yog dlaaj dleev lawm. Kuv has le caag los nwg tsi kaam, yuav tsum
nrug kuv lug xwbx. Ua ua kuv kawg tswvyim ces kuv txhaj le ua zoo
ntxag nwg has tas ca kuv moog es kuv yuav coj mejkoob tuaj has huv
tsev sub nwg nam nwg txiv txhaj tau ntsej muag. Ces nwg txhaj le has
tas yog le mas yuav tsum muab puav pheej. Lub caij ntawd ces kuv tsi
muaj dlaab tsi le ces kuv txhaj muab kuv lub tsho tiv no rua nwg ca.
Nwg maam tso kuv lug. Yug laam lug nyob tom qhaib tawm sis lub sab mas
puag quas tsug nyob tsaam ces muaj ib nub ca le tuab nam ke quas nyo
lug thawj yug mas sov yuav ua caag. Taub 4-5 nub tom qaab ces kuv maam
le tso kuv ib tug phoojywg moog ntxag ces nwg txhaj le muab kuv lub
tsho rua tug phoojywg coj lug rua kuv lawm. Sim neej nua, ntshai naab,
ntshai tsuv tub ntshai tsi npaum ntshai tug hluas nkaujs kws yug tsi
nyam es yuav caum yug nav.. hahahahahaha...
MS

MS aws....cas peb cov txiv neej mas zoo tib yam nkaus. Thaum tsis tau
ua lawv mas ntuj vau los yus txheem kiag ntag. Cas muab lawv ua tas
mas cas ntshai lawv tseem ntshai tshaj ntshai tsov thiab dab lawm. Lub
nyuag tsho tiv no xwb cas tsis muab pub nws kiag rau ghov nws twb cia
rau koj xa thawj-xx teg. Puas tseem nco nws meme ntsis thiab naj?
Hm213.

Nyob zoo Hmong213,
Hahahahahaha..... sov le tag, thaus luas los dlaaj huas yug los dleev
mas loj sim txawj ua qhov tawv tshaaj plawg. Sov ua caag es tej nam
hluas nkauj yaav ntuj thau u los yuav phim nkaus peb cov nam txiv neej
le hab tag... Luas tub has tej nam kws yuav tshwmsim tsi taug xwb los
cav txaus sab kawg. Yug mas nim zoox sab tas yug muaj peev xwm ntxag
luas aim nua tawm sis ntshai luas los tub zoox sab tas luas nim ntxag
tau yug aim hab los tsi paub. hahahahaha..
Lub nam tsho tiv no tsi muaj qaabhau dlaab tsi rua nwg npaum le 5,000.
kip nyaj naj, koj yawg.. hahahaha..
MS

Lub nam tsho tiv no tsi muaj qaabhau dlaab tsi rua nwg npaum le 5,000 kip nyaj naj, koj yawg.. hahahaha..
Ua le ces koj muab tsib phaav nyaj yuav txhaj le tau koj lub tsho rov
qaab lov?
beevveev, koj puas tseem ua luam yeeb rua teb chaws nuav lawm hab ne?
Paub ntshai xwb tsi paub cai ces zoo le kod ntaag.

Moobsib es
Tej yam zoo siab thiab ho txaus ntshai cais ham tsi poob nyiaj xwb los
as.  Kawg kuv twb poob 20,000kip los tseem ntshai ntshai ib ce tuag
tas thiab os.  Koj poob 5000kip thiab ntshai ntshai tau ib ntus cais
yeej zoo li ntawm xwb.  Tej tus mas poob nyiaj tas los tseem mag lawm
thiab os.  Poob nyiaj li wb es dim cais yog tau koob hmoov los maj.