Nyob zoo xyoo tshiab ib tsoom sawv daws,
Peb muaj ib daim documentary hais txog Hmoob lub neeg tim peb lub zog
Tshuav Pheej, xeem Hu Yaj, Nyablaj teb, peb lub qub zog nyob zev Suav
ciam teb no muaj ntau li 500,000 Hmoob nyob ntev li 200 xyoo dhaus los
lawm.
Nyob sab tim ub, Hmoob mus qhov twg los muaj Hmoob ib lub khw ( zoo li
Hmoob Mekas lub taj laj xaub-tajlaj Chapel no), lwm haiv neeg tsi muaj
ib lub khw yuav khoom noj khoom haus, cia li tuaj yuav tim Hmoob xwb,
thiaj li yuav tsum xyaum hais lus Hmoob xwb. Vim li ntawd mas Hmoob
hnav Hmoob khawb ncaws ua zam, mus kav kiab kav khw, ua ib qhov ua si
lom zem rau cov niam tsev menyuam, ua kev xa xov mus ntsib kwv tij
neej tsa nyob deb rau cov txiv tsev...
Tsi tag li ntawd, Hmoob muaj ib lub Love Market, nws yog tim ib zaj
dab neeg hais txog kev sib hlub tsi sib tau, hluas nkauj hluas nraugh
thiaj cov lug tias niaj xyoo yuav sib cuag tim lub Khw Sib Hlub no,
tau peb hnub, piav txog nyias muaj nyias lub neeg. Ntev los lawm, lwm
haiv neeg tuaj nrog Hmoob ua ib yam, thiaj li yog cai lawm, niaj xyoo
thaum lub 3 hli ntuj ces poj niam txiv neej nyias mus nyias kev tuaj
tim lub Khw Sib Hlub nrhiav nyias qub tus.
Daim Documentary no yog ib qhov project ntawd peb tsev neeg Hmoob tim
Nyablaj, xav kom tsoom Hmoob Mekas tau paub ntau dua txog kwv tij
Hmoob Nyablaj, ntau kev phoojywg kwv tiij, kom tsoom Hmoob Nyablaj tsi
txhob nyob tu tu siab tsi muaj leej twg paub, kom tau sib cuag nrog
Hmoob thoob teb.
Noj peb caug tim Metrodome Stadium xyoo no, yog hnub 13&14 (Sat & Sun)
this weekend no, peb muaj ib lub video booth promote daim video Hmong
Vietnam Lifestyle no. Yog sawv daws leej twg tsi tau saib, thov nej
tuaj pab.
Trailer nyob no:  http://hmongillustrate.com/index.php/hmong-in-vietnam/2008
Duab thiab contact # nyob no: http://hmongillustrate.com/index.php/hmong-vietnam-2008
Ua tsaug thiab sis ntsib dua.
Lig.
Hmoob Nyablaj.

Zoo siab kawg Lig,
Tu siab kuv tsis nyob MN.  Yog kuv nyob mas kuv yuav tuaj pab koj yuav
kom tau daim video no los saib.  Puas muaj order tau thiab?
Yog peb xav mus saib tebchaws Nyablaj thiab mus nram Hmoob tej zej zog
puas tau?  Puas yoojyim thiab?
Tub Hmoob

Nyob zoo Lig, koj piav me ntsis ntxiv txog ntawm lub Khw Sib Hlub
(Love Market) no saib, yog neeg tuaj ua dabtsi?  Cov hluas tuaj xwb
los yog cov laus tuaj thiab?  Muaj khoom muag los yog tuaj nyob sib
tham?  Koj pab qhia kom ntau me ntsis rau peb tau paub yod...
Ua tsaug nawb.

Nyob zoo tug muam Lig VaajKuv xaav tas peb Moob txawm nyob lub tebchaw
twg los peb tseem has lug Moob, naav tabMoob, ua ntaub Moob ( ntaub
maaj ). Tej yaam le nuav qhas tau tas peb yog Moob tag tag. Zoo sab
heev kws koj los yog phoojywg Hmoob nyob Nyaablaaj teb tseem ua tau ib
qhov project kws yog hu has tas Hmong Life Style in Vietnam 2008 lug
qhas rua peb Moob thoob ntuj tas Moob nyob Nyaablaaj nyob le caag
tag.  Has rua peb ib tsoom Moob nyob Nyaablaaj tas peb Moob nyob
Amelikas yeej tseem ncu hab tshua puab suavdlawg kawg tabsi vim txuj
kev moog lug tsi zoo le lub sab xaav. Yog muaj nub txuj kev moog lug
yoojyim peb yuav tuaj saib mej Moob suav quas dlawg. Xyoo 2006 kuv twb
tau tuaj pum hab ntsib tug xeev tsaav nyob Laokai hab sib thaam le
ntawd 3 lub teev ( 3 hours ).Tsi tau tuaj koom Moob lub tsab 30 rua
Metrodome, MN  tabsi maam order koj le ib dlaim DVD nawb mog.Nyob zoo
xyoo tshab rua koj hab mej Moob nyob Nyaablaaj teb.Moua Tony

Nyob zoo,
Lub khw sib hlub no thaum ub yog Hmoob xwb, ntev lawm lwm haiv neeg
los tuaj nrog Hmoob ua si.
Nws pib thaum lub 3 hli ntuj, hnub 27 Suav ntawv (lunar calendar),
niaj xyoo, tau 3 hnub (2hmo). Khoom noj khoom haus ces muaj ib cov
tuaj muag kom sawv daws tsi tshaib plab xwb. Tsi muag lwm yam, vim
qhov tseem ceeb mas yog tuaj sib nrhiav, sib tham, sib ua si..
Qub hluas nkauj hluas nraug ces nyias tuaj nrhiav nyais tus. Li "tsi
tau hlub los tau nyob ze" nawb.
Leej twg tsi mus ib leeg ces nrog ib pab mus, txiv neej poj niam nyias
muaj nyias pab; muaj tus coj menyuam tib si, kom paub tias yog sib
tham lus qub xwb, tsi yog ua lwm yam twg tsi zoo nkauj.
Tag nrhov sawv daws thaum tuaj lub khw sib hlub lawm, ces thiaj li hu
nkauj, tshuab qeej,txiv neej poj niam dhiav nrog zaj qeej, hais kwv
txhiaj.
Nyias muaj nyias zaj, nyias ntxwv nyias, ua li mas tuaj sib xeem, sib
tw kom sawv daws paub yus txawj ua yam yeeb yam twg.
Muaj tej tus tuaj los saib xwb, tsi ua dabtsi. Muaj teb tus ces tuaj
sib nrhiav los sib pom nws tus qub hluas nkauj hluas nraugh, ces cia
li nyob tham pem, piav txog yus ua lub neeg zoo li cas...yog txaj muag
ces hais kwv txhiaj, yog tham tau ces tham.
Lub khw sib hlub no ua pem lub zog Hmoob hu ua Meo Vaj, ntawmd lub
nroob Kuj Twm ( lub nroob no los kuj zoo ib yam li nroob Kuj Twm tim
Nplog).
Cov tseem hluas tsi tau muaj tus hlub ces tuaj lub khw sib hlub kom
nrhiav tau ib tus, thaum sib nyiam lawm ces sib cov lug, lwm xyoo mam
tuaj dua los yog leej twg tso ceg tsi tau ces cia li hais tias, "wb
sib yuav xwb mas yom", "tabsi kuv no pluas tsi muaj nyaj, ntshais koj
niam txiv tsi kam.." cov zoo li no ces thaum sib cog lus tag lawm ces
hnub twg mus kav kiab kav khw, ces ua txuij tias, koj zib kuv los ua
koj tus, koj sawv daws pom mas kuv yuav tsum quaj, kom luag xav xov
rau kuv niam kuv txiv tias, kuv los koj tsev ua koj tus lawm, koj mam
xa me koob tuaj tham kuv niam txiv xwb....
Li ntawd xwb :-)
Ua tsaug
Lig.

Nyob zoo,
Tau kawm os, koj saib website: http://hmongillustrate.com/index.php/contact-us
Koj mam sawv email los hu xov tooj. Order by post thiab check los tau
tib si.
Ua tsaug os.
Lig

Mus ncig mas yooj yim thiab tsi muaj dabtsi teeb meem. Yog leej twg
xav mus ncig tim ces hais rau peb xub paub. Tim Nyablaj los muaj
company, tim Mekas los peb kuj muaj company ua cov tour no. Ib zaug
( li 10 hnub) ces nws siv li 3,500-4,000 usd ib tus ( cover tickets
and everything, expense various due to seasonal ticket price).
Ua tsaug os.

Nws zoo kawg lis os Lig!
Qhov koj ua tau nos yog nthuav txog hmoob txuj nyob Vietnam rau peb
tau paub, pem suab nos yeej yuav muaj cov hmoob los xyua nej xwb thiab
yuav muaj kev sib paub zoo nrog cov kwv tij hmoob nyob Vietnam.

Yog los mas Yajyuam (Peacock), yog kuv nyob VN los kuv yeej yuav muaj
lub siab loj npaum li lawv thiab.  Tabsis kuv loj hlob nyob rau ib lub
ntuj ces kuv kev xav yuav zoo li koj xav thiab uas yeej tsis pub
leejtwg txav ti kuv pojniam kiag nawb.  Tseem yog nws tus qub hluas
nraug thiab mas hajyam tsis tau kiag.  Tus nyuag yoov tsaws xwb twb
raws kom tau thiab yuav muab tua kom tuag nad.....khib....khib....kawg
hos.  Yajyuam, koj yuav tuaj ua special guest no ais yog ua dabtsi
os?  Qhia paub kom lwm zaus koj muaj hais lus kuv thiaj npaj siab tuaj
mloog thiab.
B2H, koj mas lam hais dhau.  Kev ywjpheej tsis yog hais tias koj yuav
tso tshav rau neeg muab koj pojniam puag li cas los tau, koj yuav mus
puag leejtwg pojniam los tau.  Yog koj totaub li no mas koj totaub
txog txojkev freedom no lawm nawb. JKD!!
Lig, peb pheej lam hais lus tso dag tso luag li no, tabsis kuv xav nug
koj ne, yog tej qub hluas nkauj hluas nraug tuaj sib ntsib sib tham li
koj hais ntawd, lawv tej pojniam thiab tej txiv puas muab teebmeem
thiab?  Tham ib pliag xwb los yog tham ib-ob hnub ntawd los tau li?
Hmoob nyob VN puas muaj kev sib nrauj thiab?  Yog tau koj pab teb kom
peb ho to taub thiab yod....  Ua tsaug nawb.

Lig,
Koj nthuav moob nyaablaaj tuaj pub rua peb moob meskas saib los yeej
zoo kawg.  Pum moob ces yeej suv lub sab.  Huas peb moob meskas ces
ncu peb moob lub neej nyob ua paab, koom ua pawg, noj sishlub, haus
sisceb, muaj moob nom kaav moob.  Nwg nuav txawm peb moob meskas tau
zoo noj, tau zoo haus, hab tau zoo naav los peb moob meskas pluag moob
nyaablaaj lub neej nyob ua paa, koom ua pawg, hab muaj moob nom moob
tswv.
Muaj cov zoo sab los kuj muaj cov khuasab, hab cov vwm ntsuav rua
txujkev nyob tsi muaj moob nom hab moob tswv.

Nyob zoo,
Qhov lub khw sib hlub no yog peb Hmoob Nyablaj ua xwb os, even
communist Nyablaj losi Nyablaj twb tsi share tau li ntawd os.
Tim ub mas ib tus txiv neej Hmoob nws mus ua lub neeg, ces nws nrhiav
ib lub roob, yuav ib tus poj niam, yus ib pawg menyuam. Tabsi tsi
tsaug neeg ua teb, ces nws yuav dua lwm tus poj niam, los yuav
dua...tom qab nws ua tau nws ib yis nyob ib lub roob, yus nyob yus ywj
yus siab yus tsw, tsi muaj leej twg bother. Cov poj niam menyuam los
sib hum, sib hlub, sib pab...Tsi hais txog share tib tus txiv neej
xwb, share tag nrhov txhua yam li os.
Koj puas tau paub txog ib yis Hmoob Vaj nyob Thai teb, tus poj niam
Hmoob Hawj mus ua nyab Hmoob Vaj, ces ua tau ob yis no, yis Hmoob Vaj
muaj 50 tsev neeg, yis Hmoob Hawj muaj 30 tsev neeg, lawv muaj noj
muaj haus, menyuam mus kawm ntawv, sib hlub sib pab, cov menyuam loj
lawm los tsi xav ncaim vim nyob ua ke thiaj zoo dua, tsi ntshai leej
twg, muaj teeb meem los muaj neeg tuaj pab..
Qhov tswv yim tsi yog share, mas yog nyob ua ke sib pab thiab sib hlub
xwb os.
Ua tsaug
Lig.

Nyob zoo,
Teeb meem tsi muaj os, thaum sawv daws ua ib yam ces nws yog ib qhov
li txuj ci lawm. Koj ntseeg kuv kuv ntseeg koj ces hnub ntawd koj mus
koj kuv mus kuv, thiaj li tsi muaj stress thiab tsi muaj qhov dhuav
los yog cim cim siab nawb.
Tejzaum yeej muaj tej tus nws "take advantage" qhov no los ua lwm yam
tsi zoo nkauj thiab, tabsi yus yog tub neeg ces yeej tsi "perfect" li
os, qhov ntawd ces qhov twg los muaj, even cov twb cog lus rau Vajtswv
tias sib yuav mus tag ib sim tsi sib tso, los nws kuj muaj "affair"
tsi muaj leej twg paub. Ces lub ncauj lam tias zoo tabsi lub cev twb
ua txhum lawm; ces hab yam dag. Yog li ntawd ces xum mus Love Market
ua qhov ncaj ncees zoo dua mas yom :-)
Ua tsaug
Lig.

Lig,
Koj txhob lam ua li peb Hmoob Vietnam nawb.  Yog koj ua li mas ntshai
koj tus txiv yuav nyuaj siab heev lau.  Peb cov txiv neej uas yog non-
Hmong vietnam mas yog rov mus nrog tus qub nkauj/nraug tham ces yeej
yog kev sib daj sib deev li xwb nawb. Yeej control tsis tau li
ov....Dab laug Phiaj

--------------------------------------------------------------------------------------------------------------------------------------------------------------------------------------------------------------------------
Hmoob txwj hmoob laus ntxheej thaum ntxov ub yeej muaj av muaj ciam
teb ciam chaw los ua hmoob li chaw nyob, chaw ua noj ua haus, chaw
nthuav txuj nthuav ci.
Hmoob txuj hmoob ci yeej zoo muaj yog mus rau qhov tseeb. Kom peb
hmoob txhua tus nyob qab ntuj no nco ntsoov tias hmoob nyiam tso nyuj
sib nraus heev. Suav txwj suav laus twb muab hmoob li kev tso ntyuj
sib nraus los rhuav tshem hmoob lub neej. Ua li nyuj sib nraus nyuj
yog muab hmoob los mus ua phem rau hmoob. Lub khw sib hlub yuav tsum
yog tswv yim los ua kom hmoob ua neeg liam puas mus nyob rau nyab laj
teb thiab. Niam txiv twb ua neej txog tog lawm tseem rov mus cuag yus
tej qub hluas nkauj qub hluas nraug ces lub neej kawg puas xwb. Yog
tus hmoob twg tsis muaj txuv ci tswv yim los mus tiv thaiv nws tus
kheej lub neej ces nws yuav tau txais kev nyuab siab. Zaum no luag siv
lub tswv yim kev sib hlub sib nco ntawm nkauj nraug los sim hmoob
lawm. Yog peb hmoob tsis nco ceev faj zoo ces tej zaum peb cov hmoob
nyab laj yuav muaj kev nyuab siab txog ntawm lub neej ib yam li peb
hmoob meskas siv Freedom mus rau qhov niag yuam kev. Poj nrauj yawg
nrauj thiaj coob li coob. Nco tshoov tias luag tus yuav ua phem rau
hmoob luag yuav siv philosophy los rhuav hmoob lawm xwb luag tsis siv
dag zog lawm nawb. Yog hmoob tsis muaj philosophy los tiv thaiv hmoob
ces hmoob yeej yuav puas tsuaj mus tas ib sim.
ntuj..