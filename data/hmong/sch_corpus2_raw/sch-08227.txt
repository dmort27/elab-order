Nag hmo, xov tooj nrov thaum ib tag hmo. Cov kwvtij Hmoob havzoov tau
hu tuaj hais tias nplogliab tab tom tuaj tso tshuaj lom lawv yam hnyav
kawg kiag. Tej vaj tse yeej nyob tsi tau li lawm. Yuav tsum tau nkaum
rau hauv tej qhov taub lawm xwb.
Cov neeg raug nplogliab coj chemical zaum no mas muaj tus xeeb ceem ua
rau tej nqaij lwj thiab raws plab. Lawv kev noj nyob mas txom nyem kawg
kiag li lawm. Lawv tau xa xov kom thov pejxeem Hmoob Thoob ntuj mus pab
cawm lawv.
Kuv nug tias uali nej xa nej tej lus thov mus rau leej twg lawm thiab?
Lawv hais tias twb xa rau FFC lawm nawb. Kom nej sawv daws tuaj tuav
tswvyim es sib pab nawb. Kuv teb rau lawv tias ua li mas. Saib lawv
puas tshaj rau peb nawb.
Kuv pheej muab xav tias yog FFC ua no xyov lawv puas tau ib tee deb
ntshiab haus niv?
faj

Tsum kiag os Fajkaum aw....tej koj ces yog old news lawm xwb os. Dej
ntshiab mas yuav tsis tau haus, tabsi dej nro mas nqos tsis tas li
nawb. Yog koj muaj water purifiers no xa lub puav mus pub lawv thiab
ma.
KM

Aub yaub!!! Faj, kuv xav tias lawv tau txais thaj nai phoo VP txoj kev
hlub uas yog democracy hnub i nws tshaj tawm nws lub radio lawm ntag
las as. Hnub i kuv nyeem Thorn daim post tag kuv thiaj mus mloog na has
cas muaj tseeb, ces yog li kuv xav mas ntawd yog yawg hlob txoj kev
democracy nws muab faj rau lpd pab deliver mus rau lawv taste xwb. Kav
liam, cia lawv saj saib democracy qab li cas. Nyaj yuav tsuas qaug li
qaug caw xwb yuav tsis  tuag tau. Tus twg thev dhau yawg hlob txoj kev
democracy ntawd mas thiaj li yuav vam meej tau ov.

Niag Xej aw, ua li cas yuav mus hais lus phem ua luaj na? Koj yuav tsum
imagine hais tias tej me nyuam quaj zig qees li thaum i wb nyob tim
Nplog es tej niam txiv nyias ntog nyias thiab hlub hlub tej me nyuam
los tsa tsis taus txhais tes los phlws es nyias quaj nyias  thiab suab
ntsiag zuj zus es txog thaum kawg hav zoo cia li ntsiag nto  lawm xwb
es koj tseem qab siab hais lus li ko thiab los.
Kuv tus ntxhais 9 xyoos pom lawv cov news 3 tug me nyuam kub nyhiab
nyob Fresno nws quaj ib hmos . Kuv nug hais tias ua li cas nws thiaj
quaj ? Nws teb kuv hais tias daddy kuv xav hais tias thaum hluav taws
kub tuaj ntshai lawv ntshai heev thiab ntshai lawv quaj hu lawv mommy
thiab daddy li tej thaum kuv nrhiav mommy neb....cia hais li no xwb

cov nej hnub xav ua nom ua tswv thiab cov nej hnub qw kom muaj tebchaws
hmoob yuav tau mus pab lawv tam sim no nawb. yog poob ka moos tiag li
hais mas txhob mus qwqw es ua tsis tau tus dab tsi pab tsam yuav ua rau
lawv tuag tag. yog paub kas moos tiag txhob cia lawv tuag rau yus qhov
kev ntshawd ua nom ua tswv thiab muaj tebchaws hmoob rau qhov tsis yog
lub sij hawm zoo lawm.
NVision

Phiaj ed...kuv twb tsis yog hais phem li los sas, kuv ham tsis hais
kiag li qhov tseeb xwb es koj yuav kom kav liam ua twj ywm xwb thiaj
yog no lov? Hnub twg, tiam twg peb haiv Hmoob kam accept tej critisism
yus tej thawj coj ua tsis yog li luag neeg Asmesliskas lawm mas peb
thiaj li yuav pib ua tau neeg siab ncaj taus, yog peb tseem tsis kam
muab tej kev phem kev qia tej thawj coj tau ua siv ua npog rau tej pej
xem coj los thws tawm es tsuas xav kom thws qhov zoo, muab qhov qias
npog tseg mas peb tseem tsis tau yog neeg ncaj. Nej yuav tsum muab saib
li tib neeg Asmesliskas, txawm yog nom tswv los yog tus twg ua tsis
ncaj los sis ua txhaum cai lawm, luag yeej tsis txuag nws lub ntsej
muag kiag. Thaum twg peb cov Hmoob mam li ua taus li ntawd?
Koj tus ntxhais txoj kev txhawj xeeb rau tsev neeg raug kub nyiab no
yog ib qhov good example rau peb cov thawj coj Hmoob coj los kawm thiab
xav. Kuv xav tias yog peb cov Hmoob, especially cov thawj coj uas muaj
lub meej mom hais tau niam txiv pej xeem kom ntseeg nws muaj txoj kev
hlub li koj tus ntxhais no, no tej teeb meem Hmoob hav zoov raug tsim
txom ntawd yuav tshum sim. Tus thawj coj muaj txoj kev hlub tiag nws
yuav tsis taw kev rau yeeb ncuab kom yeeb ncuab mus muab nws cov pej
xeem tsim txom kom raug ploj raug tuag es nws nyob deb deb ua ntxoov
tes ntsia. Tus thawj coj muaj txoj kev hlub, nws yuav tsis lam tau lam
ci pob zeb rau nws cov pej xeem zov, uas nws yeej paub 100 tauj 1000
hais tias pob zeb tsis txawj muag. Tus thawj coj muaj txoj kev hlub nws
yuav tsis promote txoj kev voilence kom nws cov pej xeem sawv tawm tsam
lawv tus nom tswv kom lawv tuag suaj kaum. Nej mam li ntxiv rau......

Xej aw...,
Koj pheej yuav mus hais cov laus ua dab tsi naj? Koj nyeem Faj cov lus
saum toj no xwb ces koj twb paub lawm tias Faj twb yog tus INNER CIRCLE
uas los tuav TES QAV TES NUM txuas ntu no lawm las sav. Faj yog hom
RIAM ntse ov. Nws tus cooj pwm txawv kuv tus tub Charlie heev, txog tav
no nws yeej tsis tau tawm tsam nej cov traitors ib zaug li tab sis nws
kuj tsis muaj tsos tso lub luag hauj lwm no tseg li thiab.
Txhais tau tias ib txhia tub txawg tub ntse tseem nrhiav noj suam no
thiab hos.
TseemYeej.

TseemYeej,
Kuv muab saib los mas ua li cas los Faj yuav tsum yog ib tug tuav tswv
yim los sis muaj feem xyuam hauv lawv qhaj naj thiab ntag vim txhua
qhov move vp lawv ua nws yeej paub tag huv tib si tiam sis kuj zoo uas
nws coj tuaj qhia peb thiab laiv. Yog tsis muaj Faj no peb yuav tsis
paub ntau yam secret tshwm sim hauv lawv lub circle hos. Qhov kuv hais
tej laus mas lub txim no tsis yog cov hluas lub, cov hluas li Faj lawv
ces tsuas yog execute luag tus laus lub tswv yim kom tau li luag tus
laus siab xwb ces lawv yuav tsis txhaum loj luaj twg. Yog lawm, cov
hluas ces txawm yog cov niaj hnub tuav tswv yim ua research nriav saib
tej qhov rais yuav dawj me nyuam Hmoob noj li cas ntag mas.
Ua li cas ntu no koj niag tub Charlie cia li pawv lawm ntsiag to es
tsis yog raug tus laus quab yuam mus ua hauj lwm tom nias nab lawm lov,
los yog raug luag tus laus rhaub kua nceb rau hau es luag paub cai lawm
ned.....twb yog koj li neej tsa ntxim li koj yuav paub zoo nas.

Nyob zoo hlob Xejthim thiab Tijlaug Tseem Yeej,
Hnub no xyov yog zoo hnub los zoo nyoog tas neb yuav txawj tuaj hais
tau lub tswvyim zoo tag npaum rau coj tub txawg tub ntse Hmoob. Tseem
xav tias tej tub txawg tub ntse Hmoob tseem yuav muab Hmoob ua liaj no.
Ntawm lwm tus mas cia lawv mam teb neb, tabsis Fajkhaum mm teb ned
raws li Faj lub tswvyim xwb. Faj zaj lus muaj li nram no:
1. Tsi hais HGmoob Miskas los yog Hmoob thoob ntuj, Hmoob twb txom nyem
txaus 30 xyoo. Yog li cas peb tsi nrhiav kev tawm rau Hmoob es tseem
yuav mus muab lawv ua liaj no thiab? 30 xyoo Hmoob ua tsi tau tebchaws
nyob vim Hmoob tsuas yog hais txog cov SSI tej nyiaj laus,  thiab sau
nyiaj ntawm Hmoob mus ua kasmoos xwb. 30 xyoo los tsuas yog tib tug
tswv ua Hmoob lub tsiab 30 thiaj tsi muaj qhov pauv kiag li. Cov neeg
los sib txeeb noj Hmoob nyob deb ntawm tus Fajkhaum no lub homphiaj
heev.
2. Hmoob muaj los lus hais tias "txiv ntoo nyob chaw siab, nyiaj txiag
nyob tsiv kev".  Ua cas Hmoob tsi muaj lub tswvyim mus nrhiav tej txiv
ntoo nyob lub chaw siab noj, tsi mus nrhiav tej nyiaj txiag nyob tsiv
kev siv es cas pheej yuav mus lob ntawm Hmoob los siv. Lub tswvyim no
tsi nyob rau Fajkhaum lub hom phiaj. Nyiaj txiag yuav los pab Hmoob
muaj tsheej qas million dollars out there. Cas tsi mus muab los siv,
cas ho mus siv Hmoob li? Faj lub tswvyim yog yuav muab tej txiv ntoo
nyob chaw siab los siv. tsi yog yuav rho Hmoob pon Hmoob tej Hmoob tug.
Yog siv Hmoob li xwb 30 xyoo tom ntej ntshe Hmoob twb tseem tsi rhais
ib kauj ruam li.
3. Hmoob lub homphiaj "The Hmong Nation" yog ib lub tswvyim poob qab
200 xyoo. Fajkhaum yog tus tawm tsam lub tswvyim no. Fajkhaum lub
tswvyim yog tswj/kav neeg txhua haiv tsi yog kav Hmoob xwb. Pib
Phongsaly tid Sithandone yog tus Hmoob twg ua tau kav tsi npaj mus kav.
Txhob vam lub nyuag Xaysomboun xwb.
Tseem tshuav tsi tau hais tas. Lwm npaj mam rov tuaj teb neb dua. Yog
xav tau nyiaj millions fajkhaum muaj kev tawm rau sawv daws. Tsi tas
mus yuav ntawm Hmoob.
faj

Fajkhaum,
Peb txawm yuav hais pem ntuj poob pem teb los nws yog teeb meem kev
ruaj ntseg hauv Nplog lub teb chaws. Nplog txawm muab cov Hmoob pem hav
zoov tua tu noob los yeej tsis muaj leej twg yuav hais tau Nplog quav
ci noj. Cov Hmoob KubXaj ua teb chaws tim US no twb qw tau 30 xyoo no
hais txog tej teeb meem Nplog tsim txom Hmoob li koj hais no tiam sis
twb tsis muaj leej twg quav ntsej txog. Yog cov Hmoob Chao Fa tid nyob
tim US no mas ntshe nom tswv Meskas twb muab sawb lawj puag ntxov lawm.

Yuav kom daws tau tus teeb meem Hmoob hav zoov ces nej mus zov tom ntug
dej loj es thaum twg cov ntses loj dhia tuaj ces nej xyuas vas khwb
nkaus khwb nkaus tsis pub dim ib tug kiag es nej mam li coj los ntxoov
ciaj-j pov hauv lauj kaub ces tsis ntev xwb hauj lwm ntseg.

Xej aw...,
Hahahaha...cas wb lam tim tshuaj LEB-DUB los kho Hmoob tus KABMOB na
has Faj tseem cuab Faj tus FORMULA qoos tshaj wb tus lawm thiab
laud....Hiv-v-v Om....
Kuv xav mas Hmoob tus KABMOB no thev tshuaj (side effect) loj hwv lawm,
yim kho mas yim thev tshuaj xwb laiv. Faj hais tias Faj TSIS XAV pom
Hmoob TUAG ntxiv lawm tab sis tseem pheej THAM muaj zog zis txog txoj
me kev npau suav txog "Hmong Nation" thiab mus DAWJ luag lub TXHAB
NYIAJ MILLIONS nkaus xwb. Qhov nov pos yog txhais tau hais tias Tus
KabMob yeej tseem nyob, tsis tau tuag?
Faj os Faj aw...Koj pob me nyiaj ces MesKas twb niaj xyoo BUDGET thauj
mus pub NplogLiab noj qhuas ntxhias lawm ne. Ua cas tseem pheej CIVQOS
rau Hmoob zov thiab naj? Tos cov HmoobNplog tseem pheej TIVTAUJ koj los
yog vim koj pheej muab PROMISE TXHUV YUAV POOB SAUM NTUJ LOS li no ntag
pos yog?.
Tseg txoj me kev muab NTSHAV pauv NYIAJ thiab laud...
TseemYeej.

Yawm Faj,
Ntshe twb yog cov niag yawm FFC mus lom Hmoob xwb pob. Koj twb tsis lam
nug saib lawv yees puas tau duab (video) rau FFC thiab. Aub yau! Zaum
no ces ntshe lawv yuav tau mus lom Hmoob los ua video muag lawm thiab
lau.
Teev

Xejthim,
Tej zaum, yawm Faj yog ib tug double agent. Raws li kuv hnov, muaj ob
peb yawm Neohoum agents twb tuaj muab peb cov npe mus rau yawg hlob tas
lawm. Yawg hlob mas o txia kawg li no. Tej zaum, yawm Faj yuav paub
zoo.
Yog li koj hais mas ntshai tsam Nplog Liab lom tshuaj raug yawm Charlie
lawm xwb lau. Tab sis yawm Charlie twb tais tais caus es yawm puas yuav
mus ua hauj lwm tom nias nab ma?
Teev

Teev,
Hahahaaaaa...Possible!!!
TseemYeej.

Teev thiab TseemYeej,
Neb ua ntsuas muab Faj laub ti ntsa hwv tsam ces peb tsis hnov xov lawm
ov....kuj zoo kawg ua peb tseem muaj cov neeg siab zoo niaj hnub ib sij
xa xov tsis tseg los rau peb paub thiab nawb. Yog tsis muaj Faj ces
Neohom tig li cas los peb twb tsis muaj tus paub li nav, kuv xav mas
Faj yuav tsis tau cov phuas, tsuas yog tau hau kua xwb me me xwb. Faj,
koj paub thiab hnov li cas kav tsij yeej meem tshaj xo nroos los rau
peb nrog paub nrog hnov thiab ov, txhob nyav siab. Txog kawg yog nyob
tsis tau hauv yawg loj lawv lub voj lawm tiag no los mam li dhia plaw
los join nrog pab traitor xwb nav.

Faj,
Nej tej kev nrhiav chaw rau peb Hmoob yeej tsis tau noj li nawb raws li
kuv saib hauv no ces peb cov coob tseem chim rau nej dua li chim rau
LPDR lawm ne. Kav tsij sau nra xwb ntshai yuav zoo dua pob?

Teev,
Li kuv hais los lawm, Hmoob lub neej mas zoo nkaus cov Ninja Turtles
uas ua neej nyob hau DABNRIAGTEB xwb. Luag ntiaj teb noj nyob tus ywb
yees, noj haus nchuav nthwv, paj nruag nrov doog diaj tab sis yus tus
Hmoob mas qus npaum kauv tus hluas xwb.
Xejthim,
Saib ib seem tuaj kuj los yog li koj hais, maj mam muab TSHUAJ tua
KABMOB es CAWM tus neeg kom ciaj. Tab sis ua li kuv hais ne, ib txhia
hluas Hmoob pheej nyiam mus kawm los UA NOM xwb (political science or
anthropology) tab sis twb tsis thab nim muaj teb muaj chaws rau yus
play politic ces kawg ua POLITIC QAB ROOJ xwb las as.
NO other ALTERNATIVE!!!!
TseemYeej.

Tijlaug Tseemyeej,
Kuv qhov formula mas siv tau rau cov hav zoov thiab cov seev seev li
tim nplogliab huv tibsi. Kuv qhov formula tsi yog yuav siv riam phom
los ua lub chaw sib xub. Kuv qhov formula yog siv " development thiab
humanitarian assistance". Nws tsi yog kubxaj style li nej hais. Nej
yuav tsi ntseeg, tabsis nej maj mam xyuas mus. Muaj ib hnub Faj qhov
formula yuav tshwmsim nyob hauv Vees Cam.
Hos hais txog qhov nplogliab twb tau nyiaj coj mus noj qhuas ntxhias
ntawd, tsi paub tias koj paub thiab muab tau qhov twg los? Faj twb yog
ib tug cov consultant rau cov projects mus rau nplog teb. Ib xyoos twg
Miskas cov nyiaj mus rau hauv nplog yog $5 million dollars xwb. Cov
projects ntawd yog mus siv txog phab txo kev yavyeeb tseg. Tabsis ua
ntej yuav tau pob nyiaj ntawd, nplogliab yuav tsum tau ua ib qho
example rau Miskas pom. Tus neeg xub xub muab nws thaj yeeb ntov pov
tseg ua tuas yam yog hlob Xayker. Tej nyiaj no Miskas tswj ti tag zog.
Muaj 5 tug Hmoob los monitor txog cov nyiaj no. Tsi yog yam khoom pub
dawb rau nplogliab noj.
Dua li lwm yam ntawd feem ntawm yog joint venture thiab investment
projects.
Faj

USA,
koj lo lus nug mas yeej yog kawg lawm tsi vij vaim li ntag. Tabsis lo
lus teb yuav tsi tau raws li koj xav. Ntshe yog nej cov uatij ho muaj
lub siab loj loj zam txim tau no kuj yog lawm ib txog kev.
Ntawm Faj mas Faj thwm tias nplogliab yog ib co "Chun Pun Xat". VP
thiab DYD lawv tseem yog phaum tom qab. Tabsis hlob Phas Nyas Touby
thiab tsev neeg Hmoob Lis yog tsev coj Hmoob thoob lub tebchaws. Yog
symbol ntawm Hmoob tag nrho. Pib txij xyoo 1940 tawm los txog dua xyoo
1975, hlob Phas Nyas lub npe yeej tsi poob tawm ntawm nplog tus kev
tswjfwm kiag li. Tab txawm tom qab xyoo 1975 los tsev neeg Hmoob Lis
yeej tsi khiav tawm lub tebchaws. Hlob Touby lub pajntaub hu mus mus
los los tsi pub Hmoob khiav kom sib zov nyob txhim kho lub tebchaws.
Tabsis Thaum kawg, cas hlob Touby, Lee Tek, nrog rau coob leej uas peb
suav tau tias yog Hmoob cov thawjcoj lab dav xaj raug cov mus tua tuag
tas. Cas tshuav lub txim ho tsi coj los hais. Cas yuav muab Hmoob li
thawj coj coj mus tua tuag tas.
Faj li mas hais txog hlub Hmoob mas Hmoob Hav zoov thiab Hmoob
Nplogliab los yeej hlub tas. Tabsis yog hais txog pab  Nplooj Tsawb kub
nyhiab ntawd mas yeej tseem tshuav ib yam nyob rawv hauv kuv lub siab.
Nej cov muaj lub siab loj me ntsis  kavtsij ua ntej. Ntshe yog tseem
tshuav nplogliab ib pob mov su tsi tau ntim, tshuav nplogliab tus qaib
rau ncoo tsi tau ntawg. Kav tsij mus ua ntej. Luag hais tias ua ntej
tau mov nplej no laiv. ha ha ha.  Hos hais txog qhov tua Hmoob havzoov
ntawd tsi muaj npas ham dab tsi. Tua kom tuag tu noob los yeej zoo vim
yus twb yog tswv teb chaws lawm ne. Tua neeg yeej tsi txhaum ne puas
yog?
Faj