Muaj ib lub fwjchim kws txawv kawg nkaus hab kuv pum tas cov neeg
Yixalayees hab peb Moob txhaj tau nkaus xwb.  Yeej tsi muaj ib haiv
neeg kws nyob huv lub qaab tuj nuav tau lub fwjchim ntawm le.  Txawm
yog mej yuav moog tshawb nrhav los yeej tau.
Qhov fwjchim kws kuv has ntawm mas xws le mej yeej nov hab paub nyob
rua saab nplogteb xws le thaum Moob tau kev nyuaj sab hab Moob lub kua
muag poob mas muaj ib tug sw lug paab Moob.  Thaum ntawm ua rua Moob
khoo luag tua tsi tau hab Moob tua ib ob phom xwb los yeeb ncuab ca le
tuag txheej paab txheej pawg le.
Lub fwjchim le nuav cov Yixalayees los yeej muaj lawm hab.  Thaum twg
kws puab raug kev txom nyem hab puab lub qua muag poob mas puab quaj
qw thov Vaajtswv mas Vaajtswv lug paab puab.  Thaum yeeb ncuab tuaj
mas puab tua phom puav xwb tabsis yeeb ncuab noog mas phom nrov txhua
qhov tuaj le.  Thaum suab phom nrag mas neeg tub tuag tag tsheej
paab.  Puab tua ob peb lub poob pob moog xwb tabsis ca le ua rua yeeb
ncuab tej luv thaam kub nyab taag tsi paub tas yog vim le caag.
Lub fwjchim nuav mas peb haiv Moob hab cov neeg Yixalayees txhaj le
tau nkaus xwb.  Yog mej moog tshawb nrhav mas mej yeej yuav pum qhov
tseeb.  Qhov cov Yixalayees tau lub fwjchim ntawm hab puab ua teg num
tav vim yog puab huv Vaajtswv.  Qhov peb Moob tau lub fwjchim ntawm
tabsis peb Moob ua teg dlejnum tsi tav tej zag yog peb teev tam tau
tug yuam kev lawm.  Tug muab fwjchim rua peb khoo hab paab peb yog
dlua ib tug tabsis thaum peb teev tam cais peb teev tam dlua ib tug
lawm mas nwg txhaj muab peb tso tseg.
Kuv xaav kuam peb Moob tig lug nrug xaav txug zaaj nuav tuab zoo saib
yog le caag tag.  Yog tub muaj ib tug kws paab Moob npaum ntawm mas
tug ntawm yeej muaj ib lub hom phaj zoo rua Moob lawm tabsis yog Moob
pheej tsi hu nwg tabsis pheej moog hu tug cuam lawm xwb.  Peb Moob tej
kev cai puj ua tseg yawm ua ca yeej yuav tsi yog tug muab lub fwjchim
ntawm rua peb Moob ib zag le.  Tug kws muab fwjchim rua peb Moob mas
yuav yog Vaajtswv lawm, yuav yog tug Vaajtswv kws yog cov Yixalayees
tug Vaajtswv nuav lawm.
Peb Moob yuav tau moog teev tam tug Vaajtswv nuav mas txhaj yuav coj
peb Moob moog txug peb lub hom phaj kws peb nrhaw hab naj nub ua npau
suav pum.  Yog peb tsi lug teev tam tug Vaajtswv nuav mas yuav yog
tsawg tam peg suab nuav los tej zag yuav ua keeb kwm ca rua peb Moob
has tas kheev paub le mas caag nwg nuav maam le paub nua xwb.  Rua
qhov lub fwjchim nuav tsi yog lug rua peb Moob ib zag xwb tabsis ntau
zag hab ntau tam lawm.  Tabsis txhua zag kws peb tau lub fwjchim ntawm
cais peb ca le moog teev tam qhuas peb tej niag puj yawm, tej niag
tswb choj, tej niag tsuv txaij lossis los tuam tej ntawm lawm.  Yog
tej nuav tseeb cais peb Moob teg num tub tav lug lawm ntxuv hab nyob
tsi txug nwg nuav ib zag le.

Cherry,
Kuv xaam pum tas muab peb Hmoob pev rua cov Jews mas txawv lawm dleb
heev. Peb yog cov neeg txomfaav, kom fuam hab lamtxwv tsi muaj teb
muaj chaw nrug luas nyob hab tseem raug luas pej kumhaiv ntxub. Cov
Jews mas puab yob ibhaiv neeg txawj ntse, muaj txag nplua nuj. Nyob
txug rooj teb twg los luas ntxub vim puab txuj kev ntse hab kev nplua
nuj. Thaus puab rov tau nkaus puab thooj aav tuav, puab yeej tsi pub
leej twg tsuj tau puab lug txug lub zwj ceeb nua. Peb Moob ces quav
tawv thawj thooj xwb ne, puas yog?
MS

xf chery,
kuv muaj ib tu nyab moob thoj. nws yog cov mormon thiab tiag. nws mas,
niaj hnub kom kuv tus nus nrog nws mus teev tus dab mormon. kuv tus
nus los (zoo li ua tsis tau txiv) kuj mus mus thiab. tab si, ua ua,
teev teev tus dab mormon tau 1 xyoo tag, cas, nkawv 2 niam txiv lus
neej cia li tawg tag. tom qab peb hnov ces, kuv tus nus ntawd qhia,
"wb mus mus tos church mormon ces, nyab cia li nrog ib tug txiv neej
mekas mus thov thov mormon god everyday. mauj tej zaug kuv noog mus
thiab los nkawv tsis pom zoo kuv mus nrog nkawv kiag li. kuv kuj tsis
xav li cas vim yawg mekas ntawd twb muaj poj niam me nyuam lawm. ua li
cas cia li muaj 1 hnub tsis pom nyab los tsev kiag li lawm; nyab tso
message kom kuv txhob nrhiav nws, vim nws nyob zoo chaws lawm. muaj ib
hnub, nyab xav ib daim restraining order; nyab dag rau paum-li
(police) tias kuv niam phem phem cem cem hit hit nyab. hnub tom qab,
nyab xav ib cov divorce paper rau wb qhov irreconciliable
differences."
peb noog nws ntxiv thaum nws rov qab los coj kev cai dab qhaus qub,
"vim li cas koj tsis los kom cov kwv tij pab koj nad?" thaub cia li
teb, "ab, kuv yeej xav nej pab kawg. tab si, muaj ib hnub kuv mus
nrhiav nhriav tom church mormon ces, kuv cia li pom nyab thiab tus
mekas sib tuav tes nyob ze ze. nkawv los kuj pom kuv ntsiaj ntsiaj
nakwv thiab; kuv ntshai nyob qhov taub ces kuv mus kuv lawm. li cas
los, peb 3 tug yeej paub zoo yog ua li cas lawm."
peb noog ntxiv, "es, nyab twb hais kom koj mus teev dab mormon neb lub
neej thiaj li zoo ned. koj twb tsis raws kwv raws tij, koj twb khiav
nrog nyab mus deb li deb ned. vim li cas nyab ho ua siab phem thiab
mas?" nws teb, "kuv kuj xav hais tias tus dab mormon yuav pab tau kuv
thiab tiag. tab si, thov npaum twg los tsis pom kev pab los qhov twg
li as. kuv xav hais tias txawm yog nyab mus nrog tus mekas ntawd lawm
los, kuv tseem pom kev kho lub neej. tab si, kuv ho hnov hais tias
nyab divorce kuv tag ces nyab mus ua thaub ntawd pojniam #2."
ab, kuv mas tu tu siab nrog tus nus ntawd. nws tus qub poj niam mormon
mas cas yuav ua lub siab pim phem ua luad!
tom qab, tus nus ntawd los thov peb tsev neeg xeem vaj kom pab nws
yuav poj niam tshiab. cov kwv tij hais tso lus hais, "yog peb pab mas
koj tau pab peb thiab nawb. koj tau rov qab los coj kev cai dab qhaus
qub nawb." tus nus ntawd kuj kheev ua li thiab (like i said, nws ua
tsis tau txiv; poj niam hais kom ua li cas los ua; kwv tij hais kom ua
li cas los ua). ces tau 4 xyoo no, kuv tus nus yug tau 2 tug me tub 1
tug me ntxhais. nws tus poj niam kawm ntawv tag tau B.S. biology
(tseem yauv mus medical school); nws los kuj muag vaj muag tsev. tam
sim no, peb tsev neeg xeem vaj kuj tso siab rau nkawv 2 niam txiv
kawg.
cas es, mormon god ho dag tau kuv tus nus thiab. cas es, kuv tus nus
rov qab los coj kev cai dab qhaus qub nws lub neej ho zoo lawm tiag.
kuv xav xav, tej zaum tsis yog nyob ntawd tus dab yus teev, tej zaum,
yog nyob ntawd tib neeg xwb.
koj ne...? koj hnov li no tag koj puas xav li cas thiab?

Peb Moob ces quav tawv thawj thooj xwb ne, puas yog?
yawg sib,
*wink*. yesterday kuv txiv twb siv koj los lus ntawd kom thiab tiag.
fav-nim kawg. tab si kuv txiv ho hais txog cov me nyuam wb zov xwb
os.. hahahhahahaha
thanks for the input.
Cherry,
Kuv xaam pum tas muab peb Hmoob pev rua cov Jews mas txawv lawm dleb
heev. Peb yog cov neeg txomfaav, kom fuam hab lamtxwv tsi muaj teb
muaj chaw nrug luas nyob hab tseem raug luas pej kumhaiv ntxub. Cov
Jews mas puab yob ibhaiv neeg txawj ntse, muaj txag nplua nuj. Nyob
txug rooj teb twg los luas ntxub vim puab txuj kev ntse hab kev nplua
nuj. Thaus puab rov tau nkaus puab thooj aav tuav, puab yeej tsi pub
leej twg tsuj tau puab lug txug lub zwj ceeb nua. Peb Moob ces quav
tawv thawj thooj xwb ne, puas yog?
MS

Zhen
Koj yuam kev lawm, kuv tsi yog Mormon hos.  Kuv yog cov Christian
Church.  Koj moog saib kuv lub website tau.  www.geocities.com/***@sbcglobal.net
ua tsaug

Kuv kuj tsi tau paub cov Mormon zoo hab tabsis peb kuj coj zoo kawg le
os.  Tsi taag le koj moog saib www.hwcr.us cais nwg muaj link moog rua
kuv lub web hab os.

Cherry,
Kuv los kuj xaav hastas peb HMoob ntshe yuav nyob tsi dleb tsi ze
ntawm cov Yivxasees hab tag nawb.  Vim peb cov HMoob tej dlaab qhuas
coj tau xws le cov Yivxasees tej kevcai kawg tas.  Koj sim xaam saib
puas yog peb haiv HMoob xwb txhaj naj ncuav tsi xyau keeb ib xyoo ib
zag rua thaum lub xyoo xaus, txhua txhua yim tuabneeg txawm muaj hab
pluag los yeej yuav tsum tuav kuam tau ib leeg ib vaab ncuav.  Tsi
taag le ntawd xwb, peb HMoob ua neeb qoovplig rua tsev tuabneeg kuam
ua noj ua haus kuam cobphum xyoo ntawd, txhaj le muab ib tshaj xws le
yog dlev los si yog ib tug tshis-muab tua hab siv cov ntshaav pleev
puag ncig lub tsev ib lwm.  Xws le tug npua rooj kws thaum HMoob noj,
HMoob tsi pub ib txuj plaub, ib qhov quav, los yog ib qhov dlaabtsi
ntawm tug ntsaj ntawd tawm rua saab nrau HMoob lub ntsev le, yuav tsum
khawb ib lub qhov yaam twg noj tsi taag ces muab log rua lub qhov huv
tsev taag nrog.
Puas yog nyob rua huv Vaajlugkub qub, muaj ib lub sijhawm kws Vaajtswv
tau kuam cov Yivxasees muab ib tug tsaj coj lug tuas, es xuas cov
ntshaav lug npleev tsev, hab tej nqaj seem kws noj tsi taag yuav tsum
khawb ib lub qhov faum tsi pub tawm sab nrau.  Nyob rua hmo ntawd puab
yuav tsum noj ncuav tsi xyaw keeb hab.  Yog leejtwg ua le nuav hmo
ntawd thaum Vaajtswv xaa timtswv nqaa txuj kev tuag lug yog timtswv
pum lub tsev twg muaj ntshaav pleev cim lawm timtswv txhaj tsi tua
tsev tuabneeg ntawd puas yog?  Koj puas xaav le kuv xaav, peb HMoob
coj tau xws cov Yivxasees nuav kawg laiv yom!
Has txug ntawm lub dlaab zaub nyuj kws tug Tswv Yesxus pws huv lub
nqeeb.  Peb HMoob txhua tug quaspuj tau mivnyuas, txawm yuav muaj hab
pluag npaum le caag los yuav tsum moog hlais ib lub nqeeb lug rua tug
quaspuj pw es muab tug mivmoglab pws ntawm lub nqeeb 3 taagkig le maam
muab yaws es le moog pw tau sau txaaj.
Has txug ntawm tug ntoo khaublig, thaum yuav coj ib tug mivnyuas moog
kev dleb los yog yuav coj moog nrau zoov, yuav tsum muab cov nkawb
qaab yag coj lug maim ua ib tug khaublig rua sau hauvplaj maam coj
tawm rua saabnrau vim ntshai dlaab.  Tug khaublig ntawd yog tug kws ua
rua tug mivnyuas ntawd tau luag moog txhua txuj kev.  Hab ua rua
leejnam leejtxiv lub sab tuab.
Yog muaj ib tug laug, laug lawm es yuav tau ntxiv ntaub ntxiv ntawd,
ces txawm xaws ib tug khaublig ntoo rua sau lub tsho rua sau nraub
qaum.  Nyob rua ntawm tug khaublig ntawd, yuav tsum xaws 3 lub lwg
kaab rua ntawm ob saab hab lub kawg nraag qaab.  Puas yog pev txug 3
tug ntsa thawv  kws ntsa Yesxu ob txhaiteg hab txhais taw ne?
Has txug ntawm tug txivneeb kws muab ib dlaim ntaub lug kauv nwg lub
ntsejmuag es maam ua neeb.  Qhov nuav mas nwg zoo le thaum Musxes moog
nrug Vaajtswv thaam peg roob lug es nwg lub ntsejmuag ci heev kws cov
Yivxasees saib tsi tau nwgle-- yuav tsum muab ntaub lug thaiv
ntsejmuag es nrug puab thaam huv dlaim ntaub xwb.
Koj sim muab Vaajlugkub lug qha seb tej kuv pav nuav puas thooj le tej
yivxasees tej kevcai.
Noogdlej

xf chery,
koj tsis yog mormon los thov txim. tab si mormon kuj yog christain
thiab ned.
under your christain framework, thov pab qhia seb zag dab neeg no
txhias li cas.

Sister Zhen,
Koj zaj dabneeg no tsis txaus ntseeg nawb me muam.  Koj tus nyab thiab
tus nus no nkawd mus ua nkawd ib yam dab tsi lawm nawb mog.  Kuv yog
ib tug Mormon kuv kuj yog ib tug thawjcoj peb muaj cov kevcai zoo heev
li ua li koj tus nus coj koj tus nyab mus ntsib cov Bishop pestsawg
zaus lawm mas?  Kuv xav hais tias koj hnov nkawd hais xwb koj tsis yog
tus witness txog nkawd qhov event tsis tsim nyog koj yuav muab los
hais thuam cov Mormon li no.  Tsis li ces koj tus nyab thiab tus nus
nkawd yog cov mus church kom tau khoom li Cwjmem hais xwb nawb tsis
tseem Mormon ov.  Ntshe lawv mus rau cov Ex-mormon uas nyiam kev phem
es raug ncaws tawm lawm es lawv mus ua lawv tej lub Mormon Fake Church
no muaj ntau nawb.  Koj yuav tau sau ntawv mus nug seb nkawd puas muaj
npe raws li ib tug mejzeeg zoo nyob rau Salt Lake City, Utah tso koj
mam los thuam cov Mormon nawb.  Kuv kuj pab koj tus nus thiab tus nyab
tu siab kawg los mas tabsis yuav pab tsis tau yog yus tsis yog mus
Church kom vammeej hos yog mus church kom tau khoom thiab kom dim
txhob tau ua neeb xwb no ses cov no tau koobhmoov txawv thiab ov.
Nom

Noogdlej,
Neeg ntiajteb thiaj tseem muaj leejtwg tua tshis pauv yeem nas?  Hmoob
xwb.
Muab ntshav pleev tsev?  Hmoob xwb.
Haiv neeg twg mus ua nyab thiaj kom txhob saib tom qab thaum sawv
kev?  Hmoob xwb-qhov no yog los ntawm Lot uas thaum Vajtswv kom khiav
tawm Sodom thiab Gumora es mus yeej noob ua neej tshiab es tus niam
tsis mloog lus tig ntsia tom qab thiaj kub hnyiab ciaj pobzeb.
Leejtwg thiaj tseem sia daim sev ntawm xub ntiag txhua hnub?  Hmoob
xwb daim no yog daim Vajtswv muab rau Evas thiab Adas nkawd thaum
nkawd liabqab.
Haiv neeg twg thiaj tseem ntseeg hais tias tus huabtais ntsej luaj
ntxuam muag luaj nkhob yuav nqis zaum ntuj los nas?  Hmoob thiab Jews
xwb.
Haiv neeg twg thiaj tseem muab thawj tug tsiaj, thawj cov qoob los fij
rau Vajtswv?  Cov Jews thiab Hmoob xwb tabsis Hmoob li Hmoob muab fij
rau dab lawm tsis yog Vajtswv lawm xwb Hmoob yuam kev qhov no lawm
xwb.
Haiv neeg twg thiaj tseem noj tsiab pebcaug zov hmo kom kav ntug?
Hmoob thiab Jews xwb.
Nej sim ntxiv rau saib mas.
Nom

tus Muam Zhen aws,,,, peb tuaj lub tebchaws no ces, tsis hais tus twg
li, koj txawm, ntseeg dab thiab ntseeg Vajtswv los koj yuav tau ua zoo
xwb, yog tus neeg tsis npaj zoo ces, piv tau tias, nws mus ua haujlwm,
mus uasi, mus ualuam, mus uaneeb, mus teev ntuj, mus ua ibyam uas tawm
rooj ces nws yeej deev li, tus nws muaj lub siab zoo tiag tiag mas ,
nws txiav nws txim  ua zoo xwb mas thiaj tau, yog koj hais kom nws ua
zoo xwb mas laj ua tau. Tsamsim noj yuav liam rau tus ntseeg thiab tus
tsis ntseeg ntuj es deev pojniam thiab deev txiv no mas hais tsis tau
lawm.