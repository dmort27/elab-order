Nej cov ua tij thiab ua kwv ua paub txog Hmoob tej kev cai Ua Tsaug
zoo-o no ces thov qhia peb cov ua tseem tab tom xav kawm.
1. Ua tsaug tshoob kos.  Xws li yog koj yog tus yuav ua tsaug rau niam
txiv los yog mej koob.
2. Ua tsaug kev ploj tuag.  Piv txwm koj yog tus xyom cuab.  Thiab koj
yog tus pab.
Thiab lwm yam....
Ua tsaug  uas koj pab qhia.   Yuav khaws cia tau siv mus.

raws li kuv tus laus no muab ntsia, kuv xav tias nej cov hluas tsis
tas kawm peb hmoob tej kab lig kev cai xws li zaj tshoob, txiv xaiv,
qeej, kev ua tsaug, thiab tej txheej txheem, etc.. tej no lawm.  vim
li cas thiaj hais no.  vim rau qhov kuv pom niaj hnub niam no mas tus
twg yeem kawm txhawj mas tus ntawd yeem ua siab phem thiab ua lim hiam
xwb.  muab piv txwv li cov mej koob.  kuv mus pom nej cov hluas niam
no uas kawm txawj los ua mej koob mas nej ua lim hiav kawg li.  tus
mej koob hauv tsev mas yeej ua txuas yam cuab tus tuaj sab nrauv tuaj
kom txaum es tau haus cawv ntau ntau thiab kom tau thov xwb.
hais txog tej kev cai txheej txheem ua tsaug los tsis tas kawm lawm.
paub tsawg los hais tsawg los xwb yeej tau lawm.  yog koj kawm txawj
lawm ces luag ua tsis tau li qhov koj paub ces txhaum koj kiag lawm
ntag.  ho yog koj mus ua rau luag los luag yuav tsis zam ko li lawm
vim luag yeej paub hais tias koj txawj lawm yog koj txhob txwm ua saib
tsis tau luag xwb no.  yog tus tsis txawj kiag no ces luag ho zam ib
zaug thiab.  yog 2 tog tsis txawj tib si mas ham yam yooj yim xwb.
niam no peb ua tsaug peb yeej xav kom ua yooj yooj yim xwb thiab hais
2-3 lo lus kiag xwb kom tag tsuag tsuag vim peb yeej tsis muaj lub sij
hawm los zaum saum lub rooj tsheej hnub lawm.  tsis txhob kawm hais
tej niag zaj nkaus vos li kuv mus pom lawv ib co niam hais mas ua rau
tib neeg yeej tsis xav mloog thiab tsis xav los zaum saum lub rooj li
lawm.
tam sim no kiag peb pawg kwv tij mas peb tab tom npaj pib yuav los sib
tham txog qhov peb yuav tau muab peb cov zaj haiv txo kom luv li luv
tau.  cov zaj xws li...
1.  ua neeb
2.  hu plig
3.  zaj tshoob
4.  qeej
5.  txiv xaiv
6.  hu nkauj tuag/plig
7. ua tsaug
8. etc..
niam no tsis zoo li yav thaum ub lawm.  time is money.  we must try to
shorten as much as possible.  koj txawm ua/hais ntev ntev los yeej
tsis tau ib thooj qhov twg los.

Kwv, koj tus lau kuj hais yog lawm thiab tsi yog pigtsawg thiab. Hmoob
ces yeej nyiam2 los lus "Ib rabteb ib tsatxuj" yog koj mus raug rau
pab twg koj yuav tau yoog luag nawb, tsis txob ua tus txawj2 ces yeej
yuav mag khob xwb thiag. Hmoob mas tsis nyiam kom luag tuam kiag nawb
thiab yog leej twg khavtheeb mas lawv yeej yuav suavsim yus meme ntag
nawb. Tiam si tej nos ces yog kes ua ua kes kawm, yog yus hos tsis
paub tiag los thov ces luag yeej qhia yus thiab.
Kuv kuj xav kom 3hmoob pauv tej kev coj zoo lis koj hais los saum toj
no, niam nos sawvdaws siv lub vassaum thiab vasthiv los ua tej haumlwm
nos xwb yeej tsis muaj caij rau leej twg yuav tuaj nyob tsheej hnub ua
tej no, so peb yuav tau pauv mus kom ib nyuag modern thiab.
Tshajplaws xav paub txog kev ua tsaug mas yuav tau kawm meme thiab kom
yus hos paub meme mas yuav zoo duab, yog hos xav kawm ua mejkoob
thiajcom, txiv qeej txiv ruas etc... ntawm hmoob kev coj los kuj yog
lub caij lawm lau. Tej nos yuav tau nrhiav local kawm mas yog koj
nyiam thiab mas lis mam mus nrhiav master nawb.
Ua leej tibneeg nyob ces 3cov ua yog niag qwv man of the house ces
yeej yuav tsum paub tej nyuag kev ua tsaug nos kom meej2 nawb. Tsis
paub ces rhiav kawm ntag nawb yeej yuav tau siv ib hnub xwb thiaj tas.

tshajplaws,
kev ua tsaug tshoob muaj 3 yam.
1.  ua tsaug cov tuaj ua dej num (mej koob, phijlaj..etc)
2.  ua tsaug lawd pab nyiaj (cov ntsuab ze)
3.  ua tsaug tshav ntuj thaum tiam mejkoob
3 yam no hais tibyam, temsis muab cai me me xwb.  tsi tag li, ua tsaug
tom niam txiv ntxhais los cai me me thiab...ua tsaug tom vauv tseb los
muab cais thiab.
tsaug tuag...muaj 4 yam.
1.  ua tsaug tshav ntuj (muab nyiaj, txhuv, tsiaj etc
2.  ua tsaug hmo (hnub ua qhua txws)
3.  ua tsaug lawd tuaj ua qhua
4.  ua tsaug su (thaum hnub xaus)
cov no los koj muab cais me me thiab xwb....lub ntsiab mas mus tib
yam.
yaweh

sawvdaws xij tias "rab teb tsatxuj", temsis kuv pom mas yog tib txog
xwb.  temsis nyiag nyiam ua nyiam yam xwb, raws nyiag lub siab xav
xwb.  temsis qhov tseeb ces txawm tias peb ho nyiag nyiam ua nyiag yam
lawm los, peb sis yoog xwb.  yus txog luag, yus npub nraim
luag....luag txog yus, yus coj kiag luag xwb.  ua li no mas thiaj mus
taug...yog tias nyiag xij xav nthuav nyiag ntaub nyiag ntawv ces, yeej
tsi sis haum ib zaug li..
yaweh

kwvtij,
koj qhabnab kwvtij yog pab twg, yog tsi yog kuv xeem ces kuv yeej xav
tuaj tis neej tis tsav ntag laiv...hos yog kuv xeem ces qhia es kuv
hos sau nras los nyob ze nrog ua kwv ua tij ntag nawb.
kuv mas nyiam li koj hais no lawm xwb, thiab twb laug li kuv tijlaug
Tshajplaws lawm es tseem mam li los kawm tej niag no....yus yog neeg
lawbdab lawm thiab, tej no, tsi tag ua li lawm aws tijlaug Tshajplaws
aws.  qhov yus yuav ua ces tib los lus...Thank you, lino xwb
tiag...yog kuv mus vajtswv hnub twg lawm ces li ntawd xwb nawb.  es
txhob kawm lawm, vim kawm tau los los, cov coob ces lawv nyiam nyiam
show--off li Kwvtij hais, cov hlua niam no mas kawm tias paub xwb mas
tseem limhiam thiab coj qiasneeg tshaj tej neeglaus lawm thiab...tsi
kam ua ncaj li.
Born

born-- kuv paub hais tias koj thiab kuv yeej tsis yog ib xeem.  tab
sis yog xav ua kuv qhab nab tiag ces yeej tsis nyuaj kiag.  kuv tseem
tshuav 2 tug tub tsis tau muaj nyab.  saib koj puas muaj ntxhais xwb
tiag.  yog muaj ces cia kiag 1 tug rau kuv tus tub kom wb tau ua poj
cuag yawg cuas kaws taub hau npua xwb mas wb thiaj tau ua qhab nab xwb
tiag.  tab sis raws li pom mas nej cov caiv plawv nyaum kawg sub
laiv.  cov wisconsin mas tsis tau pom thiab, tab sis cov hauv
minnesota thiab california mas nyaum kawg kiag au.  ntshai tsam tsis
tau taub hau npua kaws xwb lauv.

born-- hais txog kev pauv shorten ces peb twb pauv tau lawm.  txij
thaum peb tau sib tham los ces peb twb nyuam qhuav ua 2 roog dhau los
no lawm.  1 qhov yog lub ntees tuag.  peb yeej qhib saturday - monday
xwb. ho 1 qhov ces yog rooj tshoob peb tog yog ntxhais.  peb siv 1
teem (1 hr)  hais xwb hauj lwm yeej tiav tag tib sis.  peb nrog peb 2
tug mej koob tham qoos qoos thiab peb sau kiag 3 nqe lus rau hauv
ntawv rau nkawv coj mus tham nrog rau lawv tog tub niam txiv sab tod
xwb. yog lawv txaus siab lawm ces them nqi mi nqi hno xwb ces hauj lwm
tiav li xwb.  peb hais rooj tshoob zaum no peb 2 tug mej koob yeej
tsis tau mus mus los los/rov los nug niam nug txiv/cov coj tshoob li
lawm.  mus tib lwm xwb ces hauj lwm tiav hlo lawm xwb.  lawv tog tub
thaum lawv tuaj fi xov lawv yeej tsis pe niam thiab txiv ib pe lawm
los peb yeej tsis hais txog li.  tam sim no peb ua yooj yim npaum li
no lawm nawb.

PY Kwvtij & B2BH,
Nco ntsoov hais tias tiam no yus yug los ua Hmoob lawm, yus tsis coj
Hmoob kablis kevcai los luag lwm tsev neeg coj Hmoob kablis kev cai.
Yus tsis expect kom luag ua yus tsaug, tabsis luag expect kom yus ua
luag tsaug. Yus yeej dhia tsis dhau txoj kev noj, nyob, haus ua kev
nrog yus haiv Hmoob li. Yog li ntawd, yam tsawg kawg kiag, ib tug txiv
neej yawg li peb no yuav tsum xyaum kom paub ua tsaug lossis paub
txais luag lo lus ua tsaug. Tsis li ntawd ces ntsej yeej yuav liab
zaum puav ntag.
Kev sib cog kawm Hmoob kablis kevcai yog peb phaum nrab neeg no lub
caij thiab lub luag hauj lwm lawm. Yog peb tseem kav qhov ncaj li neb
hais thiab ces Hmoob kuj tsis muaj unique culture lib! Niaj hnub no
kuv pom ib co hluas mas lawv ntshai rwg pab nyiaj rau luag tsam luag
ho rub yus mus ua tsaug thiab. Cov hluas no mas lawv tsis paub teb los
tseem hauj sim, tabsis cov niag laus li peb no es yog luag ua yus
tsaug, yus tsis paub teb luag ses xiam ntsev kawg laid. Kuv pom tej
tug laus nrab neej li peb no tsis paub ua luag tsaug thiab tsis paub
teb luag lo lus tsaug ces nws cia li ua uaj as thiab ua tib tug ntsej
muag liab tag xwb tiag.
PY Tshajplaws,
Koj qhov lus nug yog ib qho zoo kawg lawm, tabsis koj nug kev ua tsaug
tshoob tau tsis tshua meej pes tsawg. Vim kev ua tsaug tshoob mas nws
muaj ntau ntau yam kev ua tsaug. Nyob ntawm seb leej twg yog tus ua
tsaug, thiab ua tsaug rau yam dabtsi lossis ua tsaug rau lub sij hawm
twg. Kuv los yeej tseem tab tom kawm thiab xwb, tabsis yog koj qhia
kom meej zog no mam saib seb puas paub txog. Yog qhov paub txog mam
pab qhia koj, yog qhov tsis paub los mam kom lwm tus pab qhia ntxiv.
Hos kev ua tsaug hauv ntees ploj ntees tuag ces muaj li nram no xwb.
Tabsis kuv los yeej tseem tsis tau paub thiab, tsuas paub hais ua dog
ua dig thiab xwb. Dhau li ntawd los nyias ib leeg hais txawv nyias ib
yam, tabsis txawm li cas los yeej yog kev ua tsaug tib yam thiab yeej
hais sib thooj xwb.
Ua tsaug pab tshav ntuj
"Ua tsaug lau! ............ (muam phauj, dab laug, etc...) lau! Yeeb
vim yog peb tsev xyom cuag, tsev mob tsev tuag tsev puas tsev ntsoog,
koj tsis cia li, koj tseem xav kwv xav tij, xav neej xav tsav, koj
tseem cab yag cab nco, nyiaj txiag nto, tshav ntuj nto tuaj pab peb
tsev xyom cuab nta dab nta qhua ntseg lis log puav tam ncej txawb,
hnub qab nram lub ntsis, yog peb xyom cuab txawj ua lub neej ces yuav
nco koj tus txiaj tus ntsim lau, yog peb xyom cuab tsis txawj ua lub
neej ces koj tus txiaj tus tsim yuav ua tshau ua theev yaj xwb no laus
mog! Ua tsaug lau! (ces pe xwb).
Ua tsaug hauv qhua
"Ua tsaug lau! ............ (muam phauj, dab laug, etc...) lau! Yeeb
vim yog peb tsev xyom cuag, tsev mob tsev tuag tsev puas tsev ntsoog,
koj tsis cia li, koj tseem xav neej xav tsav, xab nruab xav ze, koj
tseem cab yag cab nco, nyiaj txiag nto, dej caw nto, qaib noog nto,
tshav ntuj nto tuaj pab peb tsev xyom cuab nta dab nta qhua ntseg lis
log puav tam ncej txawb, hnub qab nram lub ntsis, yog peb xyom cuab
txawj ua lub neej ces yuav nco koj (muam phauj, txiv dab laug etc....)
tus txiaj tus ntsim lau, yog peb xyom cuab tsis txawj ua lub neej ces
koj tus txiaj tus tsim yuav ua nag tshauv nag tshia yaj xwb no laus
mog! Ua tsaug lau! (ces pe xwb).
Kev ua tsaug hauv qhua thiab pab tshav ntuj ces hais tib yam xwb,
tabsis thaum ua tsaug hauv qhua ces yus ntxiv ob peb lo no rau xwb,
hais "dej caw nto, qaib noog nto" ntxiv. Hos yog yus yog tus teb luag
lo lus tsaug los yeej hais tib yam thiab xwb, tabsis yus hloov lus me
ntsis xwb.
Txais tsaug pab tshav ntuj
Tsis txhob ua tsaug lau! Yeeb vim yog nej tsev xyom cuag, tsev mob
tsev tuag tsev puas tsev ntsoog, yam kuv (dab laug, muaj phauj etc...)
txawj ua lub neej ces yuav cab yag cab nco, nyiaj txiag nto, tshav
ntuj nto tuaj pab nej tsev xyom cuab nta dab nta qhua kom ntseg log
puav tam ncej txawb, yeeb vim muab yam pus tseej yam, muab tsi pus
tsheej tsi, twb muab tsis tau yam dab tsi tuaj pab nej xyom cuab, twb
tuaj tauv tsis tau nej xyom cuab lub kua muag, tsis thxob ua tsaug,
nkim lo tsuab xwb laus (ces tsa luag thaum luag pe yus thiab hais tias
sawv laus, tsis txhob peb lau).
Txahis tsaug hauv qhua
Txhob ua tsaug lau! Yeeb vim yog nej tsev xyom cuag, tsev mob tsev
tuag tsev puas tsev ntsoog, yam kuv (dab laug, muaj phauj etc...)
txawj ua lub neej ces yuav cab yag cab nco, nyiaj txiag nto, dej caw
nto, qaib noog nto tuaj pab nej tsev xyom cuab nta dab nta qhua kom
ntseg log puav tam ncej txawb, yeeb vim muab yam pus tseej yam, muab
tsi pus tsheej tsi, twb muab tsis tau yam dab tsi tuaj pab nej xyom
cuab, twb tuaj tauv tsis tau nej xyom cuab lub kua muag, tsis thxob ua
tsaug, nkim lo tsuab xwb laus (ces tsa luag thaum luag pe yus).
Tiam tshwj (Ua cov thawjlwm tubcig tsaug)
Kev tiam tshwj mas kuv los yeej tseem tsis tau paub ua thiab vim nws
nyuab thiab muaj txheej txheem ntau yam.
Li no xwb tso, yog nej leej twg hos hais txawv no los ho qhia rau peb
tau kawm thiab.
HL

Kwvtij,
kuv tseem vam tias koj muaj ntxhais no...yog li ces cias wb ua kwvtij
kiag xwb laud.  yog koj hais li koj es koj puas yog pab hmoob Vaj ua
nyuam qhuav ua ib tug pojniam tag lub weekend tag los no mas...vim
lawv muab los ua hnub Saturday mus txog Monday lawm xwb laid.  zoo li
cov dablaug txheebze mas tsi txhua txaus siab li nawb, vim peb cov
dablaug npaws thiab tej niam laus niam hlua nej yeej tsi hus ib tug li
ntag no as....LOLz.  kuv nce tuaj saib tus muam npaws no ua zaum kawg
los yeebvim tsi xav ntawm tej yawmyij los xav ntawm tej npawg ua yus
ib xwm noj sibhlub haus sibces es tuaj ntawd xwb nawb.....smiles!
yog li ces nej txawm yuav tso hauvqhua povtseg li kuv xav li lawm
thiab ntag lod....zoo zoo, txawm koj tsi muaj ntxhais los, koj cov kwv
coj tij los kuv yeej txaus siab hlo...tuaj ti ua neej ua tsav ntag
nawb.
HL...
kev ploj kev tuag mas every easy os brother aws....tus hais li cas los
yeej raug tagnrho,
koj hais ob peb los tsi yog lus lawm nawb....cab yag cab nco....yog
luag muaj xyab muaj ntawv tuaj rau tus tuag...yog nyiaj xwb ces yog
nyiajtxiag nto, tshav ntuj nto xwb nawb...
kev txhem tswj...mas very easy thiab xwb os....nyias ua kiag li nyias
lub siab nyiam xwb mas...tsuav yog yus ua tsaug thiab pe lawv ib pe
xwb os....
tsuav koj nco tau li no xwb ces ok lawm..
1. thawjxyomcuab--yog tuaj pab saib pab xyua thiab tuaj pab kev kubtes
kubtaws
2. cuabtsav--tuaj pab tuav nws lub li me ko diav
3. txiv tawskev--coj nws laus mus cuag poj cuag yawm
3. kavxwm--yog tuaj saib thiab coj kwvtij neejtsa nrog rau tagnrho cov
tus leg qav leg num --thiab kubtes kubtaws
4. txivqeej--yog tuaj tshuab 33 zajqeej rau nws laus coj mus cuag poj
cuag yam thiab mus tamliaj ias tebchaw
5. txwjlaug--yog nws tuaj ua kevzej kevzos kev nom kev tswv tuaj tswj
thiab tus nws laus me xaiv me lus thiab nws laus me plaub me ntug
6. txivthwv--yog yuav kubtes kubtaws...los kom ua siab ntev
7. niam ua mov--yog yuav kubtes kubtaws...los kom ua siab ntev no xwb
mas....LOLz!
tshoob kos los miv miv, tsuav koj ua tsaug lawm xwb ces tag
Born

born-- kuv tsis yog pab hmoob vaj koj hais koj.  tab sis tus poj niam
lawv tham lub weekend tag los no ces twb yog peb tus muam kiag ntag.
pab yawm yij hmoob vaj no yeej muab peb tus muam coj los tham saturday
- monday li koj hais xwb tiag thiab yeej tsis hu hauv qhua li.  tsuas
hu kiag 4 txwg hauv qhua txooj xwb.  peb yeej poob zoo tab sis vim peb
yog neej zoo thiab peb los kuj pauv li ntawd lawm thiab ces txawm lawv
ua li ntawd rau peb tus neeg xwb los peb yeej tsis hais dab tsi.  yeem
ua short and tsis muaj hauv qhua ntau yeem zoo xwb.
es koj hais li ntawd es koj nim tuaj lub ntees ntawd thiab lov.  kuv
twb yog ib tug ntawm tog txiv dab laug tuaj qaij kaus kiag ntag nev.
kuv yeej tuaj nyob txhua txhua hnub li.  koj ho tuaj hnub twg thiab
koj tuaj zaum qhov twg nab.  ntshe kuv ham tsis twb tau tuav koj tes
lawm xyos.  kuv tsis nco qab tias peb muaj ib co npawg hmoob yaj tuaj
wisconsin tuaj no laiv.  ntshe koj ho yog cov hmoob vaj cov npawg lawm
paub.  tab sis peb cov qhua ces yeej tuaj zaum ua ke ib qhov chaws sab
tim lawv lub qhov rooj nqi mus rau hauv basement xwb nav.  ntshe li
cas los kuv yeej tau tuav koj tes lawm xwb xwb li ntag.  koj yog tus
twg ne...  koj sim qhia saib kuv puas nco tau os.

Kwvtij,
yog koj yog pab no ces kuv twb yog tog txiv dablaug kiag thiab ntag
ned.  vim lawv muab ua qhua txws rau hnub sunday, ces kuv tuaj txog
rau hnub Saturday...nyob txog tavsu hnub sunday mam li rov qab los
lawm tiag.
lub weekend yuav los no los kuv yuav tau rov tuaj MN, lub weekend ua
yog May 30, los kuv yuav rov tuaj duas thiab...vim tuaj heev npaum li
no--thiaj li hais tias, yog xeem twg kiag ces qhia es kuv yuav khiav
los nyob MN thiaj li tau nrog koj ua kwv ua tij los yog ua ib qhabnab
no ntag aws.
Born

born-- lub weekend May 15 - May 18 no koj puas yog tuaj rau lub lawv
tha tus niam dab laug hmoob yaj.  tus niam dab laug hmoob yaj no ces
twb yog peb ib tug niam dab laug kiag thiab ntag.  kuv los yuav tuaj
thiab.  zaum no kuv yuav tuaj kom ntsib koj kiag ntag nawb.  kuv mam
li tuaj nrhiav koj nawb.

Hmong-Lao,
Koj hais yog lawm nawb......tej kev ua tsaug no yog peb hmoob tug tiag-
g yuav tau khaws cia thiab yuav tsum paub me ntsis kom yus thiaj yog
ib tug txiv neej yawg.Kuv kiag twb mus lawb dab tau 30 tawm xyoo kuv
tseem rov los kawm vim zoo li no nad......tsam yus cov txheeb ze tej
tub kis mus yuav raug cov tseem coj dab coj nruj-j ces thaum txog lub
caij ntawd yus ntsej kawg liab,dawb,liab dawb li koj hais.Yus tsis tas
kawm tej zaj nkhaus nkoo los hais,yus kawm cov ncaj-j xwb los yeej tau
lawm.
Hais li Born thiab Kwvtij nkawv hais ces yog yus yeej tsis yuav lwm
pab neeg li lawm tsom yus cov ncaj-j sib yuav xwb mas thiaj tau.Tab
sis ntuj li ntuj paubkawg yog yus tsis paub yam twg mas ntuj lom txwm
sim yus kom yus mus raug pab nkhaus-s.
Tshaj plaws,
Hmong-Lao cov lus ces yeej hais tau zoo kawg lawm nawb,ua li sawv daws
pheej hais ib rab teb ib tsa txuj xwb cov lus ces yeej yog txhais mus
rau ib kis.
Kev ua tsaug tshoob mas kuv tsis paub ntau paub me-e kom thaum txog
yus thib ces lam hais kom ntsej txhob liab xwb.Kuv yuav tsis piav.
Tej zaum koj yeej paub ua tsaug tas txhua yam lawm koj lam tuaj thom
sawv daws xwb.
Kuv lam sau me ntsis ntxiv yawg Hmong-Lao qhov es yog leej twg xav
khaws coj mus siv no los kuj khaws mus tsis yuam leej twg nawb.
Ua tsaug tuag (yus yog xyom cuab)
Ua tsaug mog !.....(hais tus ntawd npe saib nws lawm leej twg....dab
laug....yawg laus,ntxhais vauv.....etc)   Yeeb vim yog peb tsev xyom
cuab tsev ploj tsev tuag,tsev puas tsev ntsoog,ntog ib teeg tu ib
saw,chuav ib nkog puav tam dej nam ntws sib laub ! ! KOj tsis cia li,
koj xav kwv xav tij,xav neej xav tsav,xav txheeb xav ze,koj toom
txheej toom lim npa.....(saib nws nqa dab tsis tuaj) nyiaj txiag qas
ntos,cab yab cab ncos.....dej cawv,txhuv,paj ntoos.....) tuaj nrog peb
tsev xyom cuab nta peb....Niam,txiv....hais tus tuag lub npe kiag los
tau....lub ntees ploj ntees tuag,ntseg hlo puav tam ncej txawb.Peb
tsev xyom cuab yuav nco ntsoov koj tus txiaj tus ntsim mus tsis tag
tsis kawg.
Hnub qab nram ntsis yog peb txawj ua neej peb yuav tuaj pauj koj txiaj
koj ntsim rov tom qab.Yog peb tsis txawj ua neej tuaj pauj tsis tau
koj tus txiaj ntsim,cuag li yuav nrauj koj tus txiaj tus ntsim ua nag
tshauv nag thee yaj no os mog !!!..... ces pe kiag.
Tus tuaj teb xyom cuab:
Txhob ua tsaug mog, yeeb vim nej tsev xyom cuab tsev ploj tsev
tuag,tsev puas tsev ntsoog, ntog ib teeg tu ib saw,chuav ib nkog puav
tam dej nam ntws sib laub !!! Kuv ua lub neej vij zeej tsis xws
luag,muab yam tsis tsheej yam,cab tsis tau yaj,cab tsis tau ncos,tuaj
nrog nej nta lub ntees ploj ntees tuag kom ntseg hlo puav tam ncej
txawb,npaj tsis tau  phaj qav los tus ntxuag tuaj teev nej xyom cuab
lub kua muag,tsuas yog coj lub qhov muag qhuav tuaj xyuas nej
xwb,txhob ua tsaug no lau...mog.....nco ntsoov tias xyom cuab npe yus
txhob pub luag pe.
Yog koj yuav ua tsaug luv-v ces hais li no xwb:
Ua tsaug.......(piv txwv) dab laug  vim peb tsev xyom cuab tsev ploj
tsev tuag,tsev paus tsev ntsoog, koj tsis cia li koj tseem coj nyiaj
qas nto tuaj pab peb tsev xyom cuab thiab.Hnub qab nram tsis peb txawj
ua lub neej ces yuav tuaj pauj tau koj tus txiaj ntsim,yog peb tsis
txawj ua neej ces yuav muab koj tus tshaj ntuj nrauj rau nraum
zoov,nram tsuag ua nag tshauv nag thee yaj xwb lauj mog,
Tus teb: Txhob ua tsaug os mog......dab laub ces txom-m nyem twb muab
tsis tau ib yam dab tsis tuaj teev nej xyom cuab lub kua muag,coj lub
qhov muag tuaj saib xwb......yog tus xyom cuab hais ntev li ntev ces
yus tsis kk sawv yom tes kom  txog thaum nws pe ces yus tsa nws xwb.
Kuv li yog thaum lub caij ua tsaug ntawd tus tsis paub thiab paub yus
yeej paub......tus txawj ces yus kuj hais qhov ntev-v......tus tsis
paub ces yus hais qhov luv-v.....cov hluas nim no ces kuv tseem yog
tus coj nws pe.....yog kuv mus pab nyiaj naj.Yog kuv nyob hauv tsev
ces kuv yeej tsis hais ntev li yog cov hluas tsis paub naj.....ua
tsaug ntau-au nawb ces pe kiag xwb.

PY B2BH,
Ua tsaug rau koj cov lus cob qhia txog kev tiam tshwj (txhem tshwj)
nawb. Hais txog ntawm lo lus "cab yag cab nco" mas tej zaum ib leeg
txhais lawm ib yam xwb. Raws li qhov kuv paub mas "cab yag" ces yog
"cab yaj", hos "cab nco" ces yog "cab ib ncos zaub - original meaning
ces yeej yog muab nees thauj zauj tuaj tiag tiag, tabsis tom qab no
nws mean hais tias cab ib tug tsiaj tuaj tua ua zaub" lawm. Yog hais
tias luag pab nyiaj pab txiaj ces yeej cuag li pab ib ncos zaub lawm
ntag. Yog li ntawd, peb txheej tshiab no thiaj li seem siv lo lus "cab
yag cab nco" no thaum ua luag tsaug rau kev pab nyiaj pab txiaj. Thiab
niaj hnub no peb tseem siv lo lus "pab ib ncos zaub" no ces yog pab ib
tug npua lossis ib tug nyuj los tua ua zaub ntag.
HL

Born,
Koj yuav mus rau MN hnub tim 30 yuav tuaj no es koj ho mus leej twg
lub ntees ned? Koj puas paub Txoos Xim Yaj niam tuag lawv yuav muab
coj los pam rau hnub tim 30 no ned.Tus niam ntxawm no mas yog ntseeg
peb cov Catholic nawb.Yog koj mus lwm yam no ces ho mus pab xyuas
thiab nawb.

Phwvnyawm aws....
koj puas paub tus koj hais no tiag mas...Txoosxim mas tsua yog nws tib
leeg mus church xwb nawb...yog koj tseem hus li no thiab ces wb ces
ham tsi yog kwvtij xwb...tabsi lawv hus tsi haum li nawb.  tus niam
ntxawm no--yog niam ntxawm los, tabsi tus Nhiakou Yang ua hmoob lees
es tagsimneej ua yog Tub (pajtxhim lauj), ua koj hais hais thaum ib,
tus ntawd los yog lawm txiv ntxawm thiab nawb.  koj hos yog Nhiakou ib
pha es koj hos hus tus no ua niam ntxawm no mas...ntshe li cas los wb
yuav tau mus noj Fawm tseeb tseeb mas thiaj li yuav daws tau wb txoj
kev sib hus nawb....LOLz!
yog li koj tus ua tij puas nces tuaj pem MN tiag mas...yog tuaj ces ua
zoo hais es wb ob me kwvtij hos mus zaum tsawg tham ib hmo kom wb
thiaj li sib paub zoo los pob....smile!
koj me kwv Born

Born....aw,
Ua cas kuv thiaj tsis paub Txoosxim maj.......nws yuav poj niam tag
hauv Fresno peb zos no tag ces mam khiav mus nyob MN lawm ned.Yog yuav
hais qhov txheeb ces Txoosxim txheeb tij laug Tswv Daus lawv pab no
nawb.Kuv hais rau koj tias kuv yuav tsis tuaj nawb.....nyuam qhuav mus
vacation tau 2 weeks tag los no ces sab-b li os.Noj fawm ces hnub twg
koj tuaj txog CA mam noj nawb......koj puas paub lub weekend tag los
no kuv tseem ntsib vauv Tub (Liab) Lauj ua yuav peb tij laug Nyiaj Kub
tus ntxhais Paj Dawb thiab tiag.Raws li kuv xav xwb.....Zhen niam
thiab koj niam  8 Leej lawv niam lawv txheeb vauv Tub laid puas
yog?.......peb niam hlob Ntxoov Tswb (txhiaj Vwj lawv niam) los txheeb
vauv Tub yawg Lauj Kiab Toos lawv pab no thiab laid.

born-- yeej yog li koj hais lawm thiab.  peb cov mas yog paj nyiaj xwb
no ces tsuas hais, "nyiaj txiag nto tshav ntuj no" no xwb.  ho yog ua
hauv qhua los yog tua ib tug tshiaj tuaj pab lawm no ces mam hais
tias, "cab yag cab nco, nyiaj txiag nto, tshav ntuj nto, qaib noog
nto" no.
phawvnyawm-- kuv saib zoo li nej cov mus chuarch lawm yus mus txog
lawv tej ntee ploj tuag es yus mus pab nyiaj mas yeej tsis muaj leej
twg los ua yus tsaug kiag li as.  thiab yog yus ho muaj ntees tuag
lawv tuaj txog lawv tuaj pab nyiaj mas lawv yeej tsis kav ua tsaug
li.  ua cas zoo li koj cav txawj diam ne.
born-- rov nug koj dua es tag kis yog koj tuaj tom peb tus niam dab
laug hmoob yaj lub ntees tiag tiag no ces wb yuav tsum ua kom tau sib
ntsib nawb zaum no nas.  kuv yuav tuaj between  5 - 8 teev yav tsaus
ntuj ntawd.  kuv yuav tuaj pab me ntsis nyiaj thiab.  yog li koj twb
yog tsev xyom cuab diam koj yuav tsum los nyob kom ze ze ntawm lub
rooj ua tsaug los ua kuv tsaug es wb thiaj tau tua tes laiv.  cov neej
tsa hmoob yaj nyob minnesota kuv yeej paub yuav luag tag.  yog tus twg
kuv tsis paub ces yeej yog koj lawm xwb ntag.  yog kuv hais tias kuv
ntsib koj, kuv mam coj koj lawm tod hoob kitchen coj mus ntsib coj
niam ua mov thiab haus 2 poom beers ua ke nawb.

Phawvnyawm,
yog koj paub Txoosxim zoo npaum li koj lawm ces, kuv saib koj ua kuv
tij kiag xwb laud....LOLz!  DYD mas nws tsi ze peb qhabnab Txoosxim no
nawb--hais miv miv le nuav xwb koj ua tij yuav nkagsiab zoo lawm.  tam
li kuv ua kwv xav xwb mas....DYD thiab koj tus ua tij Phwvnyawm no
thiab Txoosxim nrog koj me kwv Born2beHmong no ces yeej yog kwvtij sib
sib Txheeb tib yam nawb.  DYD txheeb li cas rau koj ces nyaj tsuas li
ntawd rau Txoosxim xwb, nothing more, nothing less os tijlaug.
Kwvtij,
kuv twb muab uas twbzoo xav lawm--thaum koj hais koj post li koj hais
ntawd ces kuv twb paub zoo tias koj yog cov hmoob Vang ntawm kuv tus
me muam npaws ua lub weekend tag los no es kuv tuaj saib lawm. vim kuv
twb tau tuav koj tes lawm, thaum koj los ua kev tsaug nyiaj....LOLz!
rau qhov zoo li tus ua tsaug nyiaj ntawd, nws yuav tshajlij tsawv li
peb qhabnab nyob hauv SCH no thiab...nws kuj hais muaj lub muaj quas
kawg kiag.
ntawm tus pojniam hmoob yaj yuav los lub weekend no mas, li cas los
kuv yuav nres ib npliag nawb...tabsi ntshe yuav nyob tsi ntev vim ntau
yam haujlwm zog lawm. tabsi li cas los, kuv tseem yuav los kom txog
tom koj tsev nawb...hos ib khob me dej txiag xwb los twb zoosiab lawm
os.
thanks,
Born2beHmong