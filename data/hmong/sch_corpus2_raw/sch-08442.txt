Avang,
Hmoob ces yeej ib txwm ntaus qi phem rau tej neeg tuag. Yog li ntawd
peb cov Hmoob thiaj li yog ib co neeg tais caus thiab ntshai cov tuag.
Kuv xav hais tias tsim nyog sawvdaws respect cov tuag  thiab vim lawv
yeej yog ib co neeg zoo thaum tseem ua neej nyob. Kuv pom hais tias peb
Hmoob nyiam rov hem peb xwb nws tsis yog tus tuag hem los yog dab hem.

Cov tub cov ntxhais hluas sawv daws. Kuv lam piav qhov dab neeg no rau
nej mloog ais txhob xav li cas thiab kuv tsuas piav raws li kuv hnov
thiab nco qab li lawv hais xwb.
1.  Xyoo kwv lam 1975 nyob rau lub zos pha Koui, ze Muong Kasy, muaj ob
niag txiv Hmoob mus ua tej los txog tom ib tog kev ces tus niam txawm
hais tus txiv tias nws mob plab nws yuav mus plob.  No ces nws txawm
mus nram qab ke lawm.  Nws mus ploj kiag xwb cas tus txiv txawm hnov
nws nrog ib tug txiv neej tham luj loos luj loos.  Nws rov qab los txog
ntawm tus txiv,  tus txiv txawm nug tias nws nrog leej twg tham. Nws
teb tias nws tsis tau nrog leej twg tham.
Nkawd los txog tsev. Ua hmo noj tas ces tus niam txawm nroo tias nws
mob taub hau.  Tag kis qaib qua xwb ces nws txawm xiam lawm.  Lub caij
pam nws mas dev tseg cuag li xwb. Tus txiv mas quaj quaj kawg li. Coj
mus faus puv ib tsug kaum peb hnub ces tus txiv mus dob nplej. Nws ev
nws tus me nyuam ntxhais muaj peb xyoo nraum nws nrab qaum, dob dob
nplej tbiab nws pheej quaj quaj luj loo, luj loo.  Ces tus me nyuam
txawm hais tias: " Txiv niam nyob nrad"  Nws thiaj li sawv ntsug kiag,
tig loo qhov muag mus saib na has tus niam nyob nram ntug teb.  Nws
thiaj li mus tsuag tsuag txog kiag ntawm tus niam.  Tus niam tseem hnav
nws daim tiab nplog uas nkawd mus ua teb los tsev ntawd.  Ces nws cia
li tsawv nkaus tus niam txhais caj npab.  Tus niam muab nws rub loo
nkag tom ntug teb.  Nws rub loo tus niam tsis pub mus. Sib sib rub mus
txog tog ntug teb ces tus niam nkag loo rau tom hav fab ces hav fab
khuam kiag nws tus me nyuam lawm vim nws tseem ev rawv nws tus me nyuam
saum nrab qaum.  Ces yog nws nkag lawv tus niam qab ces khuam tus me
nyuam lawm ais nws ua tsis tau li cas ces nws thiaj li tso plhuav tus
niam cia.
Nws ntshai ib tsam nws cov kwv tij tsis ntseeg nws ces nws thiaj li
txiav me nyuam ceg ntoo los xov ua lub vaj ncig nws tus poj niam tus
hneev taw.
2. Xyoo 1975 nyob Pha Lat, ze Muag Kasy, muaj ib tug Hmoob mob mob.
Lub caij ntawd nplog liab yeej teb chaws lawm ces luag thiaj xa ib pab
tub rog Hmoob nyab laj "Ai Nong" tuaj khoo lawv kom lawv tsis txhob
khiav. Ces xyoo 1976 tseem fwv nplog liab thiab muab lawv xa los nyob
"Ban Duane". Los txog Ban Duane los tus yawg ntawd pheej tseem mob mob
thiab ces nws chim chim ces nws thiaj li xuas phom rov qab tua nws.
Thaum tua nws tuag lawm ces lawv thiaj li muab nws tu zam thiab muab
xyab nram tag.  Tus qhuab ke tseem qhuab qhuab ke, ua cas nws tsa qhov
muag saib na has tus tuag cia li sawv los. Tsis yog lub cev sawv, yog
ib tug duab "shadow" zoo li nws sawv ntawm nws lub cev los zaum ntuas
ntawm nws lub cev lub hauv siab.  Ces tus qhuab ke qw tawg ntho tias
niag tuag yuav sawv no.  Ces thaum tus qhuab ke qw li ntawd lawm ces
tus duab cia li rov qab vau mus rau tug tuag lub cev lawm.  Muaj tej
tus mas ntshai ntshai, tsis tuaj zov lub ntees tuag ntawd li.
Nej sawv daws puas tau hnov tej yam zoo li no thiab.

chaolees,
Ntxim txaus ntshai kawg.  Yeej tsis tau hnov li. tiam sis hmoob yeej
muaj dab neeg thiab tej zaj sawv daws piav zoo yuav ntooj ntag.
li qhov dab neeg koj hais ntawd yog poj ntxoog pheej los muab cav tsawb
los yog tej niag tsiaj los hloov tus neeg lawm es thaij li tuag no.
Hmoob lub neej yeej puv npho tej no, tiam sis kuj hnov xwb, yeej tsis
tau pom kiag ntawm qhov muag li.

Avang,
yeej muaj li koj hais no tiag, vim hais tias txhua yam yog hnov los
xwb.  hos cov ua hais ntawv los, tsuas yog lawv hnov los thiab xwb.
tsi yog tus tswv pom kiag los yog cov neeg ua nyob thiab pom ntawv tham
kiag li.  cov tham tham no los tsua yog cov neeg tsi paubtab thiab zoo
li cov neeg tuaj tim phwvxev tuaj tham ntau thiab xwb.
ces koj tham rau kuv, kuv tham rau koj, ces koj coj mus tham rau
ntiajteb nrog hnov thiab xwb.  zoo li tej dabneeg no, tsi muaj qhov pom
tseeb thiab leej twg yog tus pom kiag los yog nyob kiag ntawv.
zoo li Zhen zaj dabneeg txog nram Fresno nad, es yog li lub hleb ntawv
mus tsi dho rau lub yeejhub cement lawm, cov neeg ntawv hos ua li cas
rau es thiaj li dho tau thiab muab tus hmoob no faus tau mas--ces thaum
koj muab coj los luj li no ces yog cov neeg mus ntawv "Txua kua quav
ntxiv tau lawm xwb" tsi muaj ib yam dabtsi tseem ceeb rau cov neeg paub
tab es yus coj los mloog li.
li chaolee cov dabneeg no los yog lam hais thiab xwb, ces muab hais mus
hais tuaj ces cuag li niam yuav yog tiag thiab muaj tiag--tabsi ntshe
yuav tsi muaj tiag.
Born2beHmong

Born2BH,
Koj ces ham tsis tev kiag peb Hmoob lub niag qe lawm ntag les es. Kawg
peb cov niag asvubxaum los tseem ntseeg dab tib si li ne. Kuv los yej
hnov cov niag txawj txawj puab ciab hais txog dab tab sis thaum nug ces
lawv yeej hais li Born 2BH mentioned. Tus twg los hais tias lawv hais
tab sis yeej nrhiav tsis tau tus "LAWV" li xyov tus ntawd yog leej twg.
Chaol, Koj ob zaj dab neeg uas koj hais ntawd ne yog leej twg ua tus
qhia koj thiab tus qhia koj ho hnov qhov twg los? Piav kom meej pub peb
mloog saib.

Hi Phiaj
Ua li hais ua ntej tas lawm, kuv tsuas hnov lawv piav xwb ais lam muab
tuaj tham ua dab neeg rau peb cov tuaj hauv nov mloog ua si xwb.  Tus
tham ntawd tias tus poj niam tim "Kasy" ces yog Hmoob xyooj.  Hos tus
tuag tim "Ban Douane " ces yog Hmoob Lis.  Nws cov me tub me nyuam kuj
nyob Mes Kas thiab.  Kuv paub cov Hmoob Lis no zoo.  Lub caij 1975/76
ntawd ces kuv twb nyob Mes Kas lawm, ais kuv tsuas hnov lawv hais xwb.
Yuav kom meej tiag mas yog mus nrog nws cov kwv tij tham kiag.  Hos tus
tham txog tus poj niam tim "Kasy" ntawd los kuj tuaj nyob Mes Kas lawm
thiab. Kuv kuj paub lawv thiab tab sis ua li hais kuv hnov luag hais
xwb, tsam mus nug kiag tus hais ntawd ces nws hos hais lwm yam tuaj
lawm xwb.
Su\ib ntsib dua