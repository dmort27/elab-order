Xov xwm nyob teb chaws Thaib tau hais tias Neohom tau mus yaum kom cov
Hmoob Thaib mus ua kubxaj. Tamsim no nyob lub zos Pam Kas xeev Nan
luag tau muab ib tug tswv zos Hmoob Muas hu ua Moua Lee no ntes. Tau
mus tso tawm poob nyiaj 600,000 txhiab bath. Zaum no yog Neohom tsi
kam mus them cov nyiaj no ces ntshe Neohom yuav mus tsuj tsi tau lub
tebchaws Thaib lawm laud. Hnov  lawv tham mas cas yuav pab tus yawg
Hmoob Muas ntawd tu siab ua luaj.
Nyob sab Chiangrai thiab Nan mas Hmoob ntxub pab kubxaj Neohom tas
tas. Yog tim nreej twg li lawm laud? Yog leej twg tseem mus kov lawv
ntxiv mas ntshe tsi yog lawv tig ntsis phom mus tua Nplogliab ho ntshe
lawv yuav tig ntsis phom rov rau Nplog dawb lawm xwb laud.
Nyob sab qaum teb Thaib, hnov tias yawg Yaj Txooj thiab nws tus tub
Kub Yaj tau mus coj Hmoob ua rog. Tamsim no Nplog thiab Thaib tab tom
muab cov Hmoob raws ntes coob li coob. Ib txhia tab tom tuaj nkaum
nyob tebchaws Thaib thiab tab tom raug Thaib raws ntes. Hmoob mas quaj
ntsuag zaum no. Leej twg muaj lub siab hlub no ces thov nqis mus pab
lawv.
Muaj ib pab ho mus ntxias cov Hmoob nyob tim Nplog teb/cobfab  sawv
tua Npolgliab raug nplog muab ntes coob kawg. Tamsim no ib pab khiav
tawm tuaj txog Tham Krabok. Npolgliab tab tom liam Thaib thiab kom
Thaib ntes xa rov qab. Pab no mas quaj los kua muag ntshav lawm laud.
Thaum muaj teebmeem li no ces tus loj/huanab  tsi tshwm qhov twg li
lawm. Txhob dag Hmoob tuag li no os lawv.
Cov kwvtij Hmoob Lauj nej dua twg tas lawm. Nej tus kwvtij Doua Lor
thiab nws pab neeg tab tom ntsib kev txom nyem heev. Ib hnub quaj 3
zaug tsi tsaus ntuj. Nej nyob teb chaws twg pab mus npo thiab nawb.
Tam sim no nws tsi muaj ib npib nyiaj li. Nom tswv hniaj hnub muab nws
raws ntes. Thov peb Hmoob pab hlub cov neeg no thiab.
Fajkhaum

tej teeb meem no ces haj yam muaj xov xwm zoo rau neohom xwb mas. Yuav
tsum muaj tej teeb meem no thiab es teb chaws thiaj li paub thiab. Yog
tsis muaj tej teeb meem no ces yeej tsis muaj leej twb tib qhov muag
ntsia li os. Yuav tsum muaj kev sib ntaus sib tua li no es thiaj li
muaj taus teb chaws thiab democracy rau nplog teb. tab sis qhov tsis
zoo mas lawv yuav txom nyem heev xwb. txawm li cas los cov neeg no
lawv yeej muaj txiaj ntsim rau peb cov hmoob tag nrho.
amen

Fajkhaum,
Kuv los kuj hnov cov Hmoob tim ub tham li koj hais thiab.  Tam kuv xav
mas nws tsis yog cov Hmoob nyob hav zoov thiaj li yuav "tuag tas zaum
no" xwb tab sis cov Hmoob nyob hauv zos tsis hais nyob Thaib teb los
yog Nplog teb uas tau koom tes rau Hmoob kub xaj thiab hav zoov los
yuav raug teeb meem mus tib yam nkaus.
Fajkhaum, ceev faj thiab ua zoo saib tsam koj mag Hmoob kub xaj npuaj
nawb vim cov neeg hais lus ncaj ncees tseeb li koj thiab ib txhia hauv
SCH no mas lawv cov kub xaj dhuav thiab ntxub kawg kiag.  Txawm li cas
los xij, "ua Pov Thoj siab tawv qhawv" xwb.  Ua li tej laus hais "noj
tsis taus yuav tuag, hais tsis tau yuav swb" ntag hov yog Hmoob tsis
hais qhov tseeb na.  TXAUS TWB TXAUS = ENOUGH IS ENOUGH lawm na.
NeoHmong