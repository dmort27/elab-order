Bojyaig, nej xav tias qhov uas Hmoob tsis muaj tebchaws yog tim dab
tsi?  Ua li nim no sawv daws xav kom Hmoob muaj tebchaws kawg li, nej
xav tias yog Hmoob ho muaj kiag tebchaws ne, Hmoob lub tebchaws ho
yuav zoo li cas thiab?

Hmoob St., Paul,
Raws li kuv xav mas qhov Hmoob tsis muaj tebchaws, vim Hmoob tsis muaj
ib tug ntawv los tsa Hmoob kom Hmoob ciaj tau haiv thiab ua lub neej
vam meej.  Tus ntawv yog qhov main source los tuav tebchaws los yog ib
thaj av ua yus tug.  Ib haivneeg twg yog nws tsis muaj tus ntawv ces
nws cov neeg tsis muaj kev txawj ntse yuav tsis paub tuav ib thaj av
ua nws lub tebchaws.  Thaum sawvdaws tsis muaj kev txawj ntse lawm
sawvdaws tsis muaj keb sib haum xeeb ib tug tsis fwm ib tug, hais yam
dab tsi mas tsuas hais nrog zog thiab twv ntuj twb teb los ua pov
thawj xwb, thiab tsis tag li ntawd nws tseem yog ib qho yooj yim rau
lwm haiv neeg tuaj dag Hmoob.
Txij thaum Hmoob muaj kev kawm ntawv Hmoob mam muaj kev txawj ntse es
Hmoob mam ras xav muaj tebchaws ces luag lwm haivneeg twb muab lub
ntiajteb no aws thiab tu muaj tug tag lawm.  Lub sijhawm no Hmoob tej
tub txawj xav luaj ntug los nws thiaj xu luag nyug.  Hmoob feem coob
thiaj tag kev cia siab txog qhov Hmoob lub tebchaws.
Yog tias, lub sijhawm no lawm tos Hmoob muaj tebchaws mas Hmoob yeej
muaj pevxwm tswj tau ib lub tebchaws lawm, tab sis yuav siv li 10 lub
xyoos los txhim kho Hmoob tej kev lig kev cai thiab kev tswjfwm vim
yuav muaj Hmoob ntau tus los ntau lub tebchaws los nrog sawvdaws nyob
ua ke.  Tom qab 10 lub xyoos lawm  Hmoob yuav nyob tau kaj siab lug ib
tug yuav fwm ib tug thiab Hmoob thiaj rov saib Hmoob muaj nuj nqis.

Npawg Hmoob St. Paul thiab sawvdaws,
Hmob tsis muaj teb chaws vim yog 1. Hmoob tsis paub tias AV muaj nqe
npaum cas, Hmoob thiaj ib txwm tsis povpuag thiab tiv thaiv Hmoob daim
av. Tsam no Hmoob ras xeev ces tsis muaj av seem qhov twg lawm. 2.
Hmoob tsis paub tias Hmoob muaj cai nrog luag hais thaum luag tuaj kav
thiab aws Hmoob li tug, Hmoob ntshai plaub ntug ces Hmoob tso rau luag
dawb. 3. Txawm Hmoob muaj cai li tamsis no kiag los Hmoob tseem sib
hem kom txhob kov tsam txhaum luag es raug luag tsim. 4. Hmoob yeej
tsis tau ntse txog qhov kam nrog luag hais cai thiab txeeb AV.
Thaum Hmoob muaj tebchaws Hmoob hamtsis txawj tuav thiab txhim kho li
lwm haiv neeg. Hmoob yim huab yuav paub zoo txog sab txhim kho thiab
tswj kav vim 1. Hmoob tau poob av los lawm ntev, thiab raug tsim txom
kawg siav. 2. Hmoob tau pom thiab nyob ntau lub tebchaws rau Hmoob tau
kawm ntau lawm Hmoob paub qhov zoo thiab vammeej.
Qhov thaiv Hmoob kev tsis pub Hmoob muaj tebchaws ces yog Hmoob tus
hwjchim uas tawv (kwvnyom) Hmoob tabsis nyoo luag, tsam no yuav tau
tig rov qab kom tsam rau Hmoob seem.
Hmoob yeej kawg koom siab xwb tsis muaj dab thaiv li. Koj, kuv thiab
peb twb paub txaus txog qhov Hmoob quajntsuag lawm. Tsam no yuav tau
sib qhia txog Hmoob lub ciaj, lub luag saib taus Hmoob thiab lub Hmoob
yuav yeej. Xub pib, cov uas tuaj hauv no yuav tau tseg qee yam, peb
sawvdaws yeej paub lawm. Xyaum ntau yam zoo uas peb paub txaus ib yam
nkaus ces peb Hmoob lub tebchaws los rau peb xwb los mas kwvtij
sawvdaws.
X Z

Phoojywg Hmoob St Paul,
Hmoob tsis muaj tebchaws yog tim li no:
1.  Hmoob tso Vajtswv tseg mus khaws luag tej kecai los coj ces txawm
xyaum lim hiam.
2.  Txojkev limhiam yog txojkev raug puas tsuaj.  (Koj txeeb kuv poj
kuv txeeb koj sev, cov muaj saib tsis taus cov pluag, cov pluag los
tseem tsis sib hwm ua plaub ua ntug ua xaiv ua lus. Ua teb uakev xwb
tseem sib txeeb ciam teb thiab qoob loo.
3. Cov tau nom tsis hlub thiab tsis pab cov ruam thiab txomnyem cia
nyias phov nyias noj xwb tabsis mas yuav kom xa se rau nws thiab xa
npe thiab ua haujlwm rau tus nom.
4.  Hmoob yog cov neeg zoo li npua teb xwb yog tsis tau chaw tws ces
yeej tsis tiv cov dev caum li.  Thaum twg tau kev tws ces sawvdaws mam
sib koom siab xwb hos thaum tsis muaj kev tws mas tus twg los yog txiv
thais tag nrho tsis muaj luj noob li.  Good example ces yog li tamsino
ntag tiag.  Nov yog kuv li 2 cent liab.
Nom

Cov kwv tij hmoob
Qhov hmoob tsis muaj teb chaw los vim hmoob tsis heev li lwm haiv neeg
thiab tsis txawj sib pab sib hlub, Av ntuj tsim los tsis yog leej twg
li, Leej twg heev thiab sib hlub sib pab ( Muaj power) ces tus ntawv
tau av nyob xwb ntag.
Tub