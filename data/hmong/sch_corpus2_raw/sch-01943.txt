Raws li tau hnov xov mas Yaj Tuam Thoj Txiv yug Yaj Tuam yuav tso Yaj
Tuam Thoj ob txiv tub plig rau lub 6/26/2010 nyob rau ntawv Kub Vaj
lub tsev txias, lawv yuav ua plig loj tas zog, yuav tua txog 8 tus
nyuj ua kev cai dab qhuas kauj plig.
Lawv cov xyom cuab tseem yuav caw ntau pab Nom Tswv tuaj xyuas yawg
YTT lub kauj plig, xws li Yawg GVP thiab nws qhab nab uas tua Yaj Tuam
Thoj los yuav tuaj koom thiab, xws li, Paj Mab Thoj, Col Lee Teng,
Npuag Fwm Vaj, tsis paub tias yawg Major Lauj Thoj, Col Youa True Vaj
pos tuaj koom nrog ua cas los cov nyob California yuav tsis tuaj vim
tseem tshuav plaub ntug, Lawyer tsis pub lawv tuaj sib sau ua ke.
Ua cas qhab nab uas tua Yaj Tuam thoj tseem raug caw tuaj xyuas, yus
muab luag tua tas yus tseem raug caw tuaj koom lub ntees plig thiab?
tsev neeg xyom cuab mas tseem tshaj tus npua lawm, yus khawb qhov rau
nram kev npua mus npua tsis poob yus tus khawv qhov mus yus tseem poob
yus lub qhov thiab.
Qhov zoo ces caw kom lawv tuaj txhij ces cev ntawv rau caub nab thib
muab qhab nab no saib yuas kom du dais mas zoo dua lawm, yawg Xeeb
Thoj uas yog Yaj Tuam Thoj tus kwv lawv pab kwv tij no puas tshuav cov
ua txiv lawm, ua cas yuav ua tau tej yam cuav xwm li
no.............etc.
Nais khej Lis Ying lub kauj plig los lawv yuav tso lub kauj rau tib
hmub 6/26/2010 no tib yam nyob rau ntawm Kub Vaj lub tsev twin pom
tuag. Yawg txoj kev tuag yog raug nplog liab lom yellow rain. Yaj Tuam
thiab Lis Yeej tsoplig rau tib lub tsev nyias muaj nyias chav ua kev
cai dab qhuas.
Tus neeg tua lwm tus neeg tuag li tua Yaj Tuam mas tseem muaj ntsej
muaj loj thiab tseem khav txiv kawg, tus neeg dag noj dag haus tua
neeg mas teb chaws fwm kawg, li no es thiaj tsis muaj neeg xav ua neeg
zoo, rau qhov ua zoo tau phem, ua phem tau qhov zoo li GVP lawv qhab
nab no.
Tseem Yeej koj puas nco qab lawm nej tsev neeg GVP tsis pub nej tuaj
rau America teb no nej thiaj tuaj mus rau Canada, koj muaj ib tus tij
laug thiaj tuaj tuag rau pem Canada lawm.
YTK

On Jun 21, 7:48 pm, Yaj Tshaj Koob <***@yahoo.com> wrote:
Tijlaug YTK aw,
Txhob ncauj ntau tsam tau kua haus os...YajCib twb nyob hauv lawv daim
"blacklist" ne thaum twg lawv mam li tua YajCib na? Koj tus nyob ze
Cib qhia peb paub soj...

YTK,
Tsam no ces lig heev li lawm os.  Luag siv yus khaub nab tas los yus
tseem hawm luag. Luag ua rau yus kwvtij txiv tub puas tsuaj tas los
yus tseem hawm luag. Thaum zoo li no lawm ces neej los yuav pab tsis
tau yus, dab los yuav pab tsis tau yus.
Teev

.........
HAUB YAUD....lawv , cas nej niam yuav txawj taw tes ntshis rau tus ub
tus no maj. kuv nug nej tias, nej pom ntawm qhov muag los yog ysu lam
IAB LIAM LUAG xwb maj ???
VP los nyaj yuav tsis phem tag tag , tua neeg ua lwj ua liam npaum koj
hais...Tseem Yeej tsev neeg los kuj yeej tsis dawb tas tas
thiab....kuv xav tias leej twg Txhaum qhov twg, peb hais qhov ntawd
xwb thiaj li....Yog yus chim es yus LOB tas phab tas pheev coj lso
hais tam yus kev chim mas ntshai peb yuav tsis muaj kev tawm pob !
yawg.
txias txias maj yawg. qhov tso plig ntawd mas kuv HLUB COV NYUJ AYUAV
COJ Los tua dawb dawb pov tseg ntawd xwb lauj...hehheheh

wuag.... leejtwg muab obtug ob tug plig khi lawm es ho yuav moog tso
naj?

Tus kwv Nyujquslaug,
Qhov uas koj tias Yaj Cib nyob hauv lawv daim "black list" ntawd, koj
sim xav seb maj, Yang Chee tsis tau ua ib yam ab tsi txhaum rau lawv
li, tsuas yog lawv qhab nab ntawd kov tsis yeej Yawg Chee es lawv
thiaj muab Chee rau-rau hauv lawv daim black list xwb, yog yuav muab
saib xyuas raws li txoj kev ua neeg, kev ncaj ncees ces lawv qhab nab
ntawd thiaj yog cov uas yuav nyob rau hauv daim black list li qhov
lawv muab Chee nyob rau hauv lawv daim.
Tej no ces tsis muaj leej twg yuav twv tau lawv qhab nab siab phem tua
neeg ntawd li lauv. Koj muab ntsia tseeb tseeb thiab taug lawv pab no
keeb kwm ces yeej yog muab lub ntsis phom coj los coj los ua cai xwb
es Yaj Tuam Thoj lawv thiaj raug tua tuag lawm los mas npoj kwv tij
Hmoob. Ua tsaug rau cov lus koj teb ntawd muaj tseeb.
Teev,
Yeej muaj tseeb li koj hais kawg, yeej yog lig heev lawm, tus neeg
tuav teb chaws khov kho tau 31 xyoo twb raug tua tuag li Yaj Tuam cov
txiv tub no mas yog ib qhov phem kawg kiag, luag noj qos npua, qos
ncoom tau 30 tawm lub xyoos tiv kev nyiaj tshaib yoo nqhis, ib daig
zoo tsis tau nrog luag hnav, tseem muab luag tua pov tseg, nplog liab
ua GVP lawv qhab nab tsaug kawg nkaus li. Thaum i GVP nim tuaj hais
rau hauv Radio tias thaum ub Hmoob nyob tuam tshoj Hmoob tsis txawj
sib hlub tsis sib pab, tsis paub txog lub neej ua neeg koj tua kuv pov
tseg kuv tua koj pov tseg, txij VP sawv los coj lawm Hmoob lub neej
thiaj coj zoo muaj kev taug, nws hais li no ua cas ho tso neeg mus
muab Yaj Tuam Thoj tua tuag dawb dawb yam tsis muaj ib lub txim li.
Lub hom phiaj ntawm lawv ces yog muab Yaj Tuam Thoj tua es nws tso Vaj
Ntxiag mus hloov yawg nab thib, lawv qhab nab tua neeg yuav caij nyooj
hoom mus dhia kaus nqis rau hauv Moos Pheeb, tab sis thaum lawv muab
Yaj Tuam Tua tuag tas tau 3 hlis tom qab xwb ces Tseem Fwv Ameroca
muab lawv ntes coj mus hlob kav hlau, hnav tsoos tsho daj liab kiag,
npaum ntawd los thaum tawm rov los tseem tuaj hais xov tooj cua tias
txij no lawm tom mas nws tsis yog tus qub lawm, yuav ua cas yog tus
qub tau, ib xyoos laus zuj zus tem toob lawm xwb, nim yuav ua tau ab
tsi lawm naj, qhov ua tau ces yog hais kom cov Hmoob ruam muab phom
mus tua cov neeg muaj peev xwm zov teb zov chaw nkaus nkaus.
Thaum Yaj Tuam Tuag tag ces Yaj Tuam thoj txiv quaj pes ntuj kiag tias
siab phem npaum li ntawd thov lub ntuj pab muab rau txim, kuj yog raws
lus kawg tsis ntev xwb mag hlob kav hlau kiag. Thaum mag hlob kav hlau
kiag lawm ces yawm Nyiaj Zoov Thoj thab quav yeeb ntxhia mus hai thov
rau hauv xov tooj cua MN tias thov kwv tij Hmoob sawv daws txhua tus
leej twg txawm muaj kev iab siab, kev co chim dab tsis los thov tsis
txhob hais tsis txhob muab lob ntxiv rau hauv VP rooj plaub, ua cas
phem ua luaj ho txawj kom lwm tus tuaj thov thiab, tsis tas li los cov
Hmoob thoj ces twb tsis muaj ib tug nyuag ua txiv li yus tus neeg twb
tuag lawm los tseem tuaj mus qw qw hauv xov tooj cua kom tsis txhob
hais, ntshe yog cov Hmoob thoj muaj kev khaum loj thiab los cas thiaj
li tuaj thab ua tej niag zoo li ntawd pab rau tus neeg txhaum thiab.
Nres,
Koj sim xav saib seb maj, tus neeg tiv kev txom nyem rau Hmoob tau 30
tawm lub xyoo twb tsis muaj txiaj ntsig dab tsi, tseem raug tua, yuav
yog txhob hais li yog hais ces txawm txhaum nws ntag, ua li yog cas
yus tua luag tuag lawm ho tsis txhaum no?
Tsis yog tias nyob nyob es lam xav taw tes, nws yeej tau hais kom lawv
ua tej dej num li ntawd rau VP qhab nab, kom lawv rov tau mus tuav lub
teb chaws li qub yav ntuj thaum, yog yuav xav mus tuav teb chaws li
yav ntuj thaum ub mas yuav tau sib pab koom tes tua nplog liab mas
thiaj yog pob, ua cas tus nplog liab uas niaj hnub muab Hmoob tua yus
ho tsis mus tua, VP qhab nab es twb tua tsis tau ib tus nyuag phas nav
ngas nplog liab li, tsuas yog ua tau qhov tua Hmoob cov thawj coj
Chaofa xw.
Yuav ua cas es thiaj tsis pom ntawm qhov muag maj, 6 / 26 / 2010 nyob
Saint Paul MN lawv yuav tso plig, yog koj nyob pem MN no koj yuav tau
mus xyuas. Hais txog kev tua neeg yog tias tua cov neeg txhaum lub
txim tuag lawm tiag mas yeej tsis muaj neeg yuav hais ib los li lauv,
tab sis Yaj Tuam lawv twb tsis muaj kev txhaum li nev, yus ntsia  luag
khov dhau hwv lawm ces cia li muab luag tua, koj ntsia VP qhab nab
muab Yaj Tuam tua tas, lawv qhab nab ho ua tau dab tsis, yeej ua tsis
tau ib yam uas yuav txaug ntseeg li laiv, qhov txaus ntseeg ces yog
pom tias lawv sau tau nyiaj ntau coj mus noj lawm mas yeej muaj tseeb
thiab txaus ntseeg heev.
Lawv tsev neeg los twb tsis yog tas tus yuav dub tib si, yeej muaj cov
dawb thiab, yog yuav muab sib piv lawv rau VP ces VP tseem tua cov
neeg txom nyem coob ntau tus dua, hais txog Tseem Yeej lawv tsev neeg
los tsuas yog Leetak
xwb kuj yuav tsis yog tas tus li koj hais thiab, yuav tau hais tus twg
tus ntawd thiab xwb, yuav tsis tas tsev li hais.
Centurion,
Kuv xav nug koj tias saib koj puas yog Hmoob xwb, ntshe koj ho yog lwm
haiv neeg los thawj ua Hmoob es koj thiaj xav li koj hais ntawd. Hmoob
ib txwm yeej hais lo lus li ntawd tias tso plig, daws lub kauj vab,
los sis tias ua plig no, kuv xav tias koj yog ib tug neeg tsis txawj
tsis paub txog Hmoob tias hauv Hmoob lub neej muaj ab tsis, ab tsis
nrog Hmoob nyob li lawm, tej zaum koj yog tus neeg nyob tsis muaj lub
paus lub ntsis li, qhov twg los mus thawj luag lwm haiv neeg li kev
lis kev cai, mus thawj luaj qhov ntswg tsa pa xwb, koj thiaj ug kuv li
ntawd.
YTK

phooj ywg ytk-- koj hais tau li koj es ua li koj puas muaj pov thawj
mas yawg?  kuv tsis muaj connection nrog rau cov neeg koj hais no, tab
sis kuv xav tias peb ua neeg nyob thiab yus yog ib tug txiv neej yawg
plaub qaus tuaj dub nciab lawm, yus hais lus yuav tsum muaj pov thawj
yus li hais tau laiv.  kuv tsis yog ib tug laus neeg, tab sis kuv kuj
yog ib tug neeg laus lawm thiab.  raws li kuv soj ntsuam koj tej posts
koj tau tham ntau yam nyob rau hauv no mas twb tsis tas kom pom pov
thawj, siv common sense xwb twb paub hais tias tsis muaj tseeb lawm.
ua li hmoob pheej hais, "yus txawm tsis saib luag los yus yuav tau
saib yus" thiab hov.

Kuvtijhmoob,
Kuv yeej paub zoo tias Hmoob ces tsuas ua tau rau Hmoob xwb, nplog twb
ua dev aim VP qhov quav, xuas ko taws tsuj VP taub hau ob sab plhu ua
cas muaj pov thawj zoo ua luaj li tsis muaj leej twg hais tau ib nyuag
lo rau nplog liab li, cuag li ntaub nplaum lo qhov ncauj.
Koj xav nev yog peb muab pov thawj coj tuaj hais rau America kom coj
VP rov mus kaw no koj puas kam maj, yog koj tias kam kiag los xyov Vp
puav xav kom ua li ntawd ntxiv lawm thiab laiv. Rau qhov laj nyob
nkuaj thiab ne, ib qho los kuj laus lawm, ib sij yuav tau mus kho mob
ib zaug mas txawm tias koj kam los yawg VP yuav tsis kam li laus. Tsis
yog li ntawd ces Nyiaj Zoov Thoj twb tsis tuaj qw xov tooj cua thov
tas npaum, kuv xav tias tej zaum Nyiaj Zoov thoj yuav tuaj Florida
tuaj koom Yaj Tuam kev tso plig thiab, koj mam mus nug yawg Nyiaj Zoov
saib seb puas muaj li kuv hais os, kuv xav tias Nyiaj Zoov tau Hais
lawm yawg yuav tsis pab tib xej li.
YTK

Yawg hlob YTK,
Puas muaj tseeb tiag maj, yog muaj tiag no yimmeem tsua plawv plo saum
rooj li ko mas peb Hmoob thiaj yuav mus txog devmosqaibsis (democrazy)
sai ov. Tabsis, yog tsis muaj no, txhob lam tau lam hais lus li ko
laiv.
Ua cas koj ho paub txog tej no thiab? Kuv mas kuv ntshai tsam sawv
daws tsis paub xwb tiag laud. Yog sawvdaws tsis paub es yus lam piav
xwb ces sawvdaws yuav tias yus iab liam no. Tabsis, yog nyias paub
nyias lawm no ces txhais tau tias; peb 2 tse neeg no, yog ntse los
ntse sib nrawg, hos phem los phem sib xws no las mas yom?  muaj paus
thiaj muaj ntsis ne yom? Hiv-v om…!
Li hnub i, koj hais txog Yeej PajTsab muab nws lub xab mus chob rau
maum dev lub pim no, kuv thiaj teb koj tias, yog mloog ib tog lus xwb
ces nws yog tus txhaum lawm ntag, tabsis yog mloog ob tog lus no ces,
phem sib xws xwb. Vim tias; thaum nplog tua vp tom Thoobhaimhim, vp
tau quaj las thov kom cov thabham Hmoob pab nws. Yog nws dim, nws yuav
nco sawvdaws tej txiaj ntsim mus txog hnub tuag no ne. Thaum sij hawm
ntawd, tus Yeej Pajtsab yog tus tua rab phom esfesbas nrog nraim vp
ntag tiag. Tom qab ntawd, vp tau ua tus loj lawm, cov tsis tau pab
nws, npoj xev npoj plau ho tau nom tag, Yeej Pajtsab tseem tau nws
niag xiv ej (sergent)qub xwb, hais pestsawg los vp tsis quav ntsej,
chim nws siab, nws thiaj muab nws lub niag xab mus chob maum dev niag
pim ntag. Hahaha…Leej twg yog tus txhaum maj?
Tej koj hais vp txwv tsis pub peb tuaj Meskas ntawd, kuv yog tus pom
kiag daim me ntawv ntawd ntag las mas. Tabsis, peb hloov phablasxis
tshiab lawm, peb xav tias; vim muaj lawv pab-b es peb thiaj ntse zog
tuaj. Koj seb, txog tav no, peb cuab kwvtij, twb tsis nim poob ib
duslas nyiaj li ne, tsis tas li los tseem nyob xuv-v nuv thiab tsis
muaj plaub muaj ntug li lawm. Txhais tau tias, tsam no, lawv muab peb
tshwj cia rau tom pawg neeg dawb huv lawm ntag. Tsis li mas ntshe, peb
haj tseem yuav tau taug Yaj Tuam Thoj lawv pab txiv tub txoj me lw
laiv. Raws li koj hais ces, luag twb muab yus hlais nyoos los yus
tseem nyo hau nyes mus chawj luag thiab.
Txhob txhawj, peb tsis tu siab rau leej twg, yog tiag mas, yuav muaj
kab phaj tus ntxuag ua luag tsaug thiaj yog.
TseemYeej.

PY YTK,
Nej cov uas muaj tus npau suav rau Moob es coj thiab hais lu li no xwb
ces tsum zoo dua. Yim ua ntshe Moob yuav yim tawg tshwj xwb. Kuv
ntsuam raws koj cov lus mas puav leej muaj kev cov nyom nrog lwm leej
lwm tus txog fab religion thiab political tibsi. Koj hais sab twg los
yeej tsuas hais cov lus kom sawvdaws tawgtshwj xwb; zoo li no xwb mas
ceeb laj mus txog nej lub hom phiaj rhawv av rau peb nyob nawb.
Kuv los yeej xav li phoojywg Nres thiab KwvtijHmoob nkawv hais thiab,
yus yuav liam lwm tus mas yuav tau muaj povthawj timkhawv. Tsis li ces
yus cov lus zoo uas ib txwm hais yauv poob nrov kuag rau hauv qhov
ntuj tag lawm. Yog muaj tseeb muaj tsum li koj hais, ua li cas ho tsis
muaj tus coj mus xyuam phaj foob kiag kom nrhiav tau txoj kev ncaj
ncees rau cov tuag no. Tej lus gossip no cia tej pojniam meyuam hais
xwb txuas lawm; ib co txiv neej yawg uas muaj lub zaim muag deb li peb
cov tuaj hauv SCH no tsis tsim nyog hais tej lus gossip no lawm.
Yog ho hais tau nyhav dhau lawm los thov zam txim,
HL

Peb yuav tau saib txoj kev ncaj ncees thiab, tsi txhob ua li tej laus
hais muab dej saib ua ntu, muab neeg saib ua phlhu. Txoj kev tsi ncaj
ncees no yeej muaj nyob hauv peb haiv neeg hmoob tiag tiag li. Yog zoo
tiag mas nej tsim nyog yuav tau txhawb kom tsa ib khabnab nrog rau ib
cov international lawyer los investigate tej kev tsi ncaj thiab cov
coj uas nyob nyob lam cia li tuag no saib yog li cas tiag. Thiab tej
nyiaj txiag uas sawvdaws sau pab cov hmoob txom nyem tim hav zoov nrog
rau tej nyiaj ua peb caug tau ntau dua 30 lub xyoo no saib dua twg tas
lawm. Yog muaj ib pab mus interview rau ub rau no mas thaum kawg peb
yeej tau qhov tseeb xwb li.

Hmoob_lao,
Hmoob Yeej ib txwm xav li nej cov uas txawj txawj xav no ntag, txawm
muaj qhov phem los cias uv tseg, tsis txhob muab coj los hais tawm
yuav ua ra tu kwv tu tij, tu neej tu tsav, yuav tu kev phooj kev ywg
Hmoob yeej hais li no ib txawm es thiaj kho tsis tau qhov phem coj los
ua qhov zoo.
Hais txog tus npau suav Hmoob ces txawm yuav hais tau zaj yog zaj zoo
los tsis muaj neeg tuaj koom nawb, nyias tsuas hais nyias zaj thiaj
yog, HL hais rau koj tias peb pab tuaj hauv no tsis yog pab mus ua teb
chaws, peb pab tuaj hauv SCH no yog tuaj qhia Hmoob lub siab phem coj
tsis zoo, kev ntseeg ntuj religion los tsis ncaj ncees, yuav tau muab
hais mus li, lub caij zais twb dhau lawm, lub caij no yuav tau hais
tawm kom tas, yog leej twg muab Hmoob tej teb meem rho los hais rau
sawv daws paub ntau ces tus ntawd txawm yog tus phem ntag. Hais txog
txoj kev zais npog cia ntawd tsis vam meej ib zaug li, peb txheej nim
no tsis zais leej twg li lawm, nej thiaj yuav mus taus ib kauj ruam
rau tom ntej.  Txawm yog zoo li nej hais es ua ua VP lawv thiaj mag
kaw, vim txoj kev tsis pub leej twg hais ib los li ntag.
Yog li no nej cov ua muaj lub zoo tswv yim ho hais qhia kuv thiab seb
yuav ua cas nej Hmoob thiaj txawj sib fwm thiab txawj sib hlub kom zoo
dua qub, yog yuav ua mus rau lub tswv yim twg? ho piav kom muaj qib
muaj duas tuaj pub peb cov tsis xyuam xim no mloog thiab seb. Tus neeg
twb mag loj lawm los tseem tias tsis tau txhaum li no puas yuav yog
thiab. Tus neeg twb xuas phom twb luag phiaj siab tua kiag los tseem
yog neeg zoo es peb yuav ua cas kho tau mus rau txoj kev zoo dawb huv,
kev tseeg kev dab kev qhua los tsis pub kho tsis pub hais es peb yuav
ua cas zoo taus.
Kuv yeej paub zoo tias kev ntseeg mas leej twg yuav ntseeg yam twg los
tau, tab sis sawv daws yuav tsum tuaj koom tau kev noj kev haus, kev
sib yuav ua txij ua nkawm ua ib ke tau li ib tsob ib txoog tiag tiag
mas thiaj yog haum xeeb thiab paub txog txoj kev ua neeg, niaj hnub no
peb cov tseeg twb txwv cov ntxhais tsis pub mus yuav coj dab qhuas
Hmoob ne, cov coj qub kev cai Hmoob twb tso ywj siab yuav mus yuav
leej twg los tau ne, ob yam no puas tau ncaj ncees txaus, koj sim nug
seb peb cov uas ntseeg ntuj puas muaj nqe lus txwv no, kuv ntseeg tias
yuav tsum muaj, tej no peb puas tau kho tau, yog tsis tau kho tau ces
txhais tau tias tseem tsis tau haum xeeb li.
Luag tej laus hais tias dab qhuas yoog tsis nyog tab sis tshoob kos
yoog nyog no, ua cas ho muaj qhov txwv thiab, kuv muaj ib tug muam tus
ntxhais mus yuav peb cov ntseeg Vajtswv, lawv tuaj hais tshoob lawv
tsis yoog li niam txiv hauv tsev li, lawv tsis kam them tej nyiaj
ntaus nco tau txiv dab laug, nug tij thiab tej txheeb ze uas yuav noj
taus hais tau li, qhov no puas yoog nyog, lawv tau hais tias yoog tsis
nyog thiaj tsis ua, yog kuv muab Hmoob txoj kev tsis zoo coj los hais
ntau ces nej yuav hais tias yog siab nqaim siab me, tsis thoob tsib,
tab sis nej peb sim ntsia saib seb txhua yam hauv Hmoob lub neej kev
sib hlub sib yuav ntxhov quav niab.
Hais txog kev leadership los tib yam nkaus li thiab, yuav tseev kom
txhob hais txog li txawm yuav zoo thiab phem los ywj tus coj ua musli
ntag, ua tau zoo los yuav ua tau phem los yuav tsis txhob hais li ces
txawm yog zoo, yog coj li sawv daws hais no ces nej yim meem zais
Hmoob tej kev lim hiam kev phem ntawd ces peb txoj kev vam meej ces
ntsia saum ntuj ntsuab xwb laus. luag lwm haiv neeg li lawv ib tug
neeg coj phem tua neeg tus ntawd keeb kwm nyob hauv lawv phau ntawv
kiag ntag, tus twg coj tau zoo los tus ntawd keeb kwm nyob hauv phau
ntawv li ntawd luag tej neeg thiaj kawm tau txoj zoo coj mus txhim
kho,  tseg txoj phem tsis txhob ua.
YTK

PY YTK,
Kuv agree nrog koj txog qhov hais tias peb yuav tsum tsis txhob zais
npog tej kev phem kev qias uas tej thawj coj lossis ib pabpawg twg tau
ua. Tabsis peb yuav tau xyuas qhov meej, saib qhov yog thiab hais qhov
tseeb xwb; tau hais tawm li koj hais no lawm ces yuav tsum tau muab
povthawj tim khwwv los hais; hais kom muaj lub paus mus rau lub ntsis;
hais kom tus phem tau ris nws lub txim ua nws tau ua kiag es kom tag
mus tsis txhob lam khaws chim rau nruab siab. Tsis yog hnov lus xaiv
lus ncua xwb twb muab los hais ua qhov tseeb qhov tsum lawm; tsis yog
tsuav yus looj lub nyuag npog ntsejmuag lawm tso lam tau lam iab liam
tus ub tu no. Tej no yog kev tsim kom sawvdaws tawgtshwj xwb, tsis yog
kev txhim kho kom sawvdaws haujxeeb.
Kuv yog tus neeg neutral, kuv tsis tuaj leej twg tog, thiab kuv yeej
tsis cuam tshuam txhog politic, unless I really have to. Raws li yav
dhau los kuv hnov, nej thiab Neohom lawv tus yeeb ncuab yog tib tug
xwb, the LPDR. Ua li cas yus ib tug twg rau tua tuag no ho lam muab
rov los liam rau yus cov nyuag tom tsev no yam niag twb tsis muaj
povthawj timkhawv hlo li. Ua li nej ua no ces LPDR ham tsis luag luag
kaus hniav poob tag li las as. Yog muab xav rau kis zoo ces xam hais
tias yog tus neeg tsis thoob tsib to nrog thiaj hais tej lus no tawm
yam tsis muaj povthawj timkhawv, hos yog muab xav rau kis phem ces tus
hais cov lus no yog ib tug neeg thau haiv. Yuav ua kom yus haiv neeg
sib tawg tsis muaj hnub los sib hauj taus uake. Tabsis kuv ntseeg hais
tias koj tsis yog ob hom neeg no tibsi, koj yog hom neeg ua xav kom
yus haiv neeg ua ncaj ncees dhau heev lawm es thiaj li lam muab tej no
los hais seb sawvdaws puas ras xwb. Txawm li ntawd los kuv xav kom
tsis txhob hais li koj hais no yog tsis muaj povthawj timkhawv uas
yuav coj los hais rau saum rooj tau.
HL

Tseemyeej,
Ua cas thiaj li yuav tsis paub lub qe phem, hais txog cov neeg phem
coj phem ces kuv yeej paub yuav luag txhua tus tsuas tshuav qee yam me
me lawm xwb,  muaj li koj hais los mas nej ob tsev no ces ntse sib
nrawg es maum dev lub pim thiaj tau koj tij laug Yeej paj Tsab chob
xab xiv ej rau coj dhia ncig taj laj looj ceeb. Nej ob tsev neeg no
tau keeb kwm phem thiab zoo sib nrawg nroos, pauv los tsis ntxiv li
mas. Tej kuv tau tham dhau los lawm, muaj thiaj hais tau. Yog Hmoob
Thoj ntse li nej tse ntag ces Vp lawv qhab nab ces yeej tsis tau tawm
tom qhov taub los li laus.
Ib tsoom phooj ywg, nej sawv daws tsis txhob xav hais tias ua cas YTK
yuav xav xav ua nom ua tswv es thiaj tuaj hais ub hais no, kom luag
nyiam es luag los rog kuv, kuv tuaj hauv no kuv ua zaj ua ntxeev hais
no yog yuav hais, yuav muab Hmoob tej kev phem coj hais rau sawv das
paub kom tag txhua tus cov tuaj rau hauv no.
Hmoob yog neeg zoo txawj xav mas tseem yuav sib pab sau ua phau ntawv
hais txog Hmoob cov thawj coj thawj noj txhua tus rau hauv phau ntawv
keeb kwm sub thiaj li paub tias tus twg zoo tus twg phem, tus twg huab
noj huab haus, tus twg sau se nyhav, tus twg tua neeg rau hauv phau
ntawv tib si. Hais txog kev cai dab qhuas thiab kev ntseeg Yesxus los
yuav tau muab sau ua phau ntawv tib si txog tej kev tsis sib haum, kev
tsis ncaj ncees, noj nyiaj rau hauv phau ntawv keeb kwm kom phaum
hluas sawv los lawv thiaj paub hloov mus rau txoj kev zoo, tsis txhob
ua li cov laus coj dhau los lawm.
Hais txog kuv lub siab no kuv tsis cais ntxub ib pab pawg ntseeg leej
twg li, kuv kuj muaj phooj ywg coob cov uas ntseeg Vajtswv. cov ntseeg
ntuj los yeej coj tau tsis zoo tas tas thiab tseem muaj kev sib cais
ntau yam, cov coj qub kev cai los yeej tsis zoo tas tas thiab, muaj
ntau tsav yam, dej cawv, kev noj kev haus ntawd los yeej ua dhau qhov
uas Hmoob ib txwm muaj dua los lawm! Nyob li kev khi tes los tsis yog
Hmoob li kev cai Hmoob khi tes mas cia nyob ntev ntev tsis txiav li ua
ua tsw phem tas, nplog khi tes mas peb hnub xwb luag twb muab hlua
txiav tas lawm, Xwm kab los yog suav li thiab Hmoob muab khaws coj los
teev thiab xwb. Hais txog cov neeg tsis muaj teb chaws ces yeej kho
tsis tau tiag-g.

top posters this month...
89 ***@yahoo.com
67 Born2beMhong
45 Hmoob St. Paul
44 ***@hotmail.com
38 Hmong-Lao
37 ທ້າວໄຂ່ມືດ
33 dony
30 Noogqejqawg
24 ***@rocketmail.com
24 ***@gmail.com
tus phooj ywg tshaj koob-- saib raws li saum toj no ces koj yog tus
top poster.  raws li kuv qhov observation thiab mloog tej lus koj tham
mas ntxim zoo li muaj ib yam dab tsi pheej ntsawv ntsawv koj siab lub
qawv ua rau koj very frustrate sub.  koj mas pheej tas zog txhuam
ntais rau ub rau no xwb ne.  kuv xav tias qhov ua rau koj pheej
frustrate li ntawd tej zaum kuj yuav yog tim tej politics nej tau
involved, tej zaum kuj yog tim koj muaj tej issues poj niam me nyuam
nyob rau yus tsev, tej zaum kuj yog tim yus laus lawm ces hlwb tsis
zoo lawm, etc..  whatever the reason, peb sawv dawv puav leej yog
phooj yog ywg thiab yog hmoob neej hmoob tsav xwb cia kuv qhia ib qho
rau koj.   yog yus tseem coj kev cai qub, yuav tau ua thaj puav neeb
kho.  yog ua neeg kho tsis noj lug los yuav tau mus cuag tej xibhwb
thov vajtswv pab thiab no lov.  kuv kiag los yeej tseem coj kev cai
dab qhuas qub thiab tab sis muaj qee tsam kuv yeej tseem thov vajtswv
pab thiab hov.  ib qho yog qhov koj mus yuav 1 hnab txhuv 100 pounds
coj los rau hauv basement ces koj mus khiav ncig paj dej or park 2-3
ncig kom koj tawm tawm hws rov los txog tsev ces koj nkag loo mus hauv
basement mus rho nrig xa 10 tawm teg siv siv zog rau hnub niag txhuv
ntawd tag kom koj zog ntaug npaws xwb ces koj siab nqig lawm ntag no
ov.
no tsis yog joke los yog lam hais.  yeej hais tiag tiag thiab yeej pab
tau tiag ov.  kuv ces ua li no xwb tiag thaum yus muaj kev nyuaj siab
tuaj lawm os.  nws yeej daws tau yus kev nyuaj siab lawm ntau hos.

Yawgnomdub,
Koj cov lus hais yog lawm, yog yuav ua li koj hais tiag tiag mas muaj
ib cov mas tshee ua npaws
Hmoob ces ceeb laj tsim tau tej li koj hais no los soj ntsuam Hmoob
txoj kev phem tua neeg, noj nyiaj tsis ncaj ncees ntawd ib zaug li.

Kwvtijhmoob,
Kuv yuav qhia koj ib qhov tshuaj, yog koj laus lawm koj txhav tes
txhav tawm thaum sawv ntxob, koj mob cos tes mob cos taw txhav, koj
yuav tau tsis txhob pws koj lub txaj lawm, koj yuav tau pws tej qhov
uas tawv tawv tshaj plaws maj koj thiaj yuav zoo taus. yog zoo li koj
xav xwb ces tsuav yog yus lub xeem lawm ces hais txog txawm mob koj
siab lawm ntag.
Tus neeg uas tsis kam post dab tsis ntau ntawd ces yog
1). Tsis muaj tswv yim yuav hais tawm coj mus qhia rau tib neeg leej
twg.
2). nws yog neeg tub sab nws thiaj tsis xav hais ntau tsam luag paub.
3). Nws yog neeg phem tsuas to thaum twg leej twg post tej yam tsis
haum siab ces tuaj sib thuam sib ceg xwb.
4). Tsis yog neeg yuav ntse txaus coj tej yam zoo tuaj qhia rau sawv
daws.
5). Nws yog neeg qia dub tsis xav muab lub tswv 8 pub rau lwm tus
kawm.
6). Nws yog tus tab tom tuaj kawm lwm tus lub tswv yim zoo coj mus
siv.
7). Nws yog tus ua tuaj xyuas saib seb puas muaj neeg cem hais txog
nws tus kheej.
8). Nws yog pawg neeg caj ces phem ib txwm tsis muaj koob npe.
9). Nws yog tus xav hais ntau ntshai tsam lawv paub yus zoo.
YTK

Kwvtijhmoob thiab YTK,
Neb mas sib nrawg nroos, tsis muaj tus yeej thiab tsis muaj tus swb.
Tej lus nej sawvdaws tham txog hauv no tseeb thiab cuav los ntau tus
neeg twb tau muab taug qab lawm. Tim khawv yeej tsis muaj tuav rawv
ntawm tes thiab tsis muaj leejtwg video kiag thaum luag ua cas rau tus
neeg nej hais npe. Thaum nej paub txog tias ntau cases lawm nej mam
xav ntawm nyias tus kheej xwb.
Tej lus sawvdaws tuaj tham hauv no yuav pab tau ib txhia neeg tabsis
yuav ua rau ib txhia neeg xeeb txob. Peb feem ntau tseem yog hom neeg
xav kho kom tau luag xwb, tsis tau kam kho yus. Koj xav kom kuv ua tau
kiag li koj hais thiab qhia, kuv los xav kom koj ua li kuv cob. Tabsis
yus tus kheej ib txwm tsis kam qhia yus thiab pauv yus uantej.
Sawvdaws txawj qhia tas tus tabsis tsis tau muaj ib tug txawj ua.
Thaum twg peb thiaj mam pom ib tus neeg hais tias kuv kiag ua ntej ua
kiag li nej hais koj hais kom sawvdaws pib soj hnub tham mus kiag seb
nws puas coj tau zoo.
Tej lus xaiv nej hais tawm xyov puas yuav muaj tseeb, kom ob tog neeg
sib pab tshawb seb qhov tseeb tiag yog li cas lwm zaus ho tham rau peb
sawvdaws.
Txhob sib chim nawb,
X Z

Xaiv yaub. xaiv yaub .xaiv yaub. he he he.
nyob zoo