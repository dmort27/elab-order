Cov phooj ywg Hmoob sawvdaws,
Ua cas tuaj txog rau hauv no zaum twg los tsuas pom Hmoob tuaj mus sib
ceg, kuv cem koj phem, koj cem kuv phem xwb thiab tsuas pheej tag zog
siv lus dev lus npua xwb.  Peb Hmoob, txawm tsawg tiam los yeej zoo li
no xwb ntag lov?  BS, MS, Ph.D. los ua cas zoo li tej niag tsiaj lawm
xwb.  Tu siab lau Hmoob aw.. Kuv mas tuag lwm tiam, yuav tau thov maum
phauj tsawm kom tsis txhob yug los ua Hmoob ib zaug ntxiv li lawm lau.
-Cha.

ChaV:
Koj ntxub Hmoob npaum li koj ntag?  Hmong qhov zoo ntau tshaj qhov
phem; Hmong tsuas yog tsis tau los koom ib ib txooj xwb. Thaum twg peb
ua tau ib tsob lawm peb yuav zoo heev. Cov koj pom tuaj hais lus saib
tsis taus Hmong hauv no muaj tsawg tus heev lawm.
Be a little optimistic! And, let me a little Hmong light on all of us
again.
Muaj ib pab luav.  Lawd nyob, nyob ua cas txawm muaj ib pab hma tuaj
muab lawv caum tom.  Lawv sibtw khiav mus rau hauv ib lub pas dej.
Thaum lawv khiav mus txog ntawm ntug pas dej, muaj ib co qav pom lawv
dhia los mus.  Cov qav mas qw quaj, qw quaj, "Zaum no ces peb tuag tas
rau cov luav tes lau!"  Cov qav tseem ntshai cov luav tshaj cov luav
ntshai hma lawm thiab.
Ib tug luav thiaj hais rau nws cov phoojywg hais tias, "Txhob ntshai,
txhob tu siab os cov yawg.  Peb xav hais tias, tsiaj ces cov tais caus
thiab ntshai ces yog peb lawm xwb, tabsis tseem tshuav qav.  Lawv
tseem ntshai tshaj peb lawm."
The point is, there are others worse off than we are. Peb hais tias
Hmoob tsis zoo tabsis koj mus txog Hmong zos mas pw, noj dawb yeej
tsis poob ib kis nyiaj.
Koj tsis pw hauv lawv tsev lawv tseem tu siab rau koj. When I was in
D.C. Teev had offered me a dinner, I was just too full to eat.
Tejzaum nws tseem tusiab rau kuv los tsis paub.  This is the good side
of Hmong.
Charlie

Charlie,
Kuv xav mas tsis yog koj tsau plab lawm es koj thiaj li tsis mus noj
mov tom Teev tab sis qhov tseeb yog koj ntshai pab hma tsam hma hos
xuas qhov txias rau koj lawm xwb. Txhob mus hais lus zais li koj kom
zoo mloog, yuav tau hais ncaj nraim tuaj hauv koj lub siab tuaj mas.

XejThim nyuag hma dawj awd,
Ua cas koj yuav hais lus sab kuv tus me charlie ua luaj naj? Koj tsis
paub tias nws twb muab peb nrauj cis fij cis tom lawm los.
After all, hmoob ces yeej coj li charlie las mas. Thaum i peb khiav
tuaj hla dej es lawv faj ib tug niam tais nrog peb tuaj. Thaum tuaj
txog sab thaibteb peb twb yoo tshaib ib hmos lawm, thaum sawv ntxov
peb raug mus nyob hauv police station for documents, peb tshaib tshaib
plab mi nyuam quaj zig qees tsis pom qab mus nrhiav mo qhov twg noj.
Peb tos tos ib taig kis ces pom peb tus tij laug hlob thiab tus muam
ua twb xub tuaj ntev lawm mam nqa ib qho nyuag tshais tuaj tha hauj
sam. Hauj sam tsis tas ntxuav tes li, tsuas tias hnov nrov nrij nrawj,
nrij nrawj, ngig ngeg, ngig ngeg, cuag nyuj twm sib laub thiab dev sib
tog xwb. Thaum lub sij hawm ntawd, kuv niam twb hus tus niam tais
hmoob ntawd 2-3 zaug kom los nrog peb noj mov. Nws pheej teb tias:
"tsis tau tshaib" thab "av tsij noj mam los". Thaum kawg kuv niam
thiaj phua lub ntsiab tias: " Niam poj cuag awd, peb mi nyuam coob
coob es koj tseem coj cai thiab sis saib koj yoo pos taus txog taig
kis laiv?...".
Auj yauj... thaum ntawd nws mam faj zuj zas los na has du lug cuag dev
yaim xwb. Ces pog thiaj tsa suab hlo quaj vaws vos... Leej twg thiaj
yuav pab tau? Noom Khais thiab Thaj Npoj tsis yog ze ze laiv...Thaum
kawg, kuv niam thiaj rhov tau ib lub khob noom hauv plab tshos los cev
rau. Peb twb tsis paub tias lub khob noom ntawd, yog tus me muam nyiag
cev twj ywm rau kuv niam thaum twg. Yog ntxov paub mas...ntshe 2 niag
meb thaub twb tsws nco pom aud...
TseemYeej.

***@yahoo.com (ChaV) wrote in message
Chav,
Chim thiab tu siab ua dabtsi? Koj mus nrog cov neeg play stocks sib
cav saib ma. Lawv twb tsis yog hmoob, tabsi thaum lawv poob nyiaj ntau
ntau lawm ces lawv tuaj hais lus sib ceg, using profanity, "Dog and
Pig languages", all over the message boards.
Cov hmoob tuaj sibb ceg hauv no es nim yuav muaj pestsawg tus na? Ob
pebtug nyuag uas tsiv tsiv siab vim lawv muaj caub muaj chim rau tej
yam niag tsis muaj qab hau dabtsi xwb.
Kuv zoo siab yug los ua ib tug meyuam hmoob rau hauv ib haiv neeg
hmoob. Yog kojtsis xav pom hmoob sibceg no ces, koj tuaj lawm tom tej
party uas nyias nim hnav nyias cev ris tsho tshiab tshaj. Pojniam los
hais lus luag ntxi me di ncauj liab phim nws lub phlu. Cov txiv neej
los nim coj tus cwj pwm xws li yog thawj coj tag tus, thiab hais lus
chob xub ntxiag nabhom tsw qab tsawv. Thaum zoo li no mas, kuv xav zoj
tias tuag tsawg tiam los yuav thov ntawv rov los yug ua menyuam hmoob
dua.
Thaum hnov luag cem hais tias, cov niag hmoob quav yeeb, poob
tebchaws, los ntov luag zoov hlawv luag teb, thiab lub neej pluag, no
mas mob yus lubsiab tshuav tawg xwb los tseem xav hais tias thov lub
ntuj tsis txhob rawm qee yus txoj sia, es cia yus nyob saib puas rub
tau lawv sawv hauv qhov tuag los tso.
Koj es tuaj pom ob peb tug nyuag hauv no hais lus sib pauv ncauj xwv
koj twb ntshai lawm, yuav ua cas HlubHmoob ma? Koj tsis hlub cov nyuag
tuaj hauv no los yuav tsum HlubHmoob.
Yus yog hmoob, ces txawm sib ceg tag los tsis mob tsis khis. Tos luag
cem yus los, twb yog luag chim chim rau yus, luag thiaj cem xwb losma.
Yus cem cem luag los, twb yog luag ua rau yus chim nev. Hmoob sib ceg
hmoob xwb ces, nim yuav mob luaj twg. Nws yog lawv li personal problem
xwb, muaj ib hub lawv yeej yuav txawj zoo siab. Thaum chim mas chim
kawg, tabsi thaum zoo siab, zoo tiag tiag.
Ntseeg kuv ma. Cov niaj hnub sibceg hauv no, koj txhob xav hais tias
lawv yuav sib fim tsis tau.

Charlie,
Kuv mam piav ib qho rau koj thiab ov.  Muaj ib hnub txawm muaj ib pab
piv coob coob mus noj noj ib tug yog thaub Nplog cov nplej.  Hnub 2
yog Nplog tuaj mus cuab tau ib lub vas mag tag nrho pab piv ntawv rau
hauv lub vas lawm.  Zaum ntawd pab Piv tag nrho tau sib tham koom ua
ib lub siab sawvdaws tib txij ya ces kuj pus tau lub vas ntawd ya mus
khuam sau ntoo ua rau pab piv ntawd dim tag nrho.
Hnub 3 pab piv no rov qab los noj yog Nplog cov nplej dua.  Tus yog
Nplog rov tuaj cuab vas dua ces rov qab mag tag nrho pab piv no dua
thiab. Cov piv rov qab sib tham kom sawvdaws rov qab sib koom siab ya
dua, tab sis muaj ib tug txawm complained hais tias, "zaum tas los no
kuv pom mas nej yeej tsis ya li, kuv thiaj yog tus siv zog ya tshaj
xwb ua rau kuv tej tis tw hle tag.  Zaum no kuv tsis care care ya
lawm."  Ces txawm siv muaj kiag ib tug teb ntua hais tias, "koj tsis
txhob mus hais li koj, kuv ntag laus tus ua siv zog tshaj os. Zaum no
kuv tsis care yaj lawm vim kuv sab dhau hwv lawm."  1 tug complained,
2 tug complained, 3 tug complained, etc... Lawm tseem sib ceg zom zaws
xwb yog thaub Nplog tuaj txog ntawm ci li muab va zawm nkaus xwb ces
ci li qa cov piv ntawd coj los mus tuav kuav txob ntsim ntsim qhe tib
pluag tsau tsau nplab xwb.
Hmoob ces zoo li pab piv no xwb ntag los mas yawg.  Hmoob ces tsuas
dawb ntawm daim tawv xwb.  Hauv nruab nrog ces dub nplaum hluav ncaig.
Tej neeg yeej ib txwm hais tias, "Thaum twg dej ntws nce toj thiab
zeb tawg paj tsuas txi txiv mas thaum ntawd Hmoob mam muaj teb muaj
chaw thiab muaj Huabtais."  Lo lus no txhais tau li cas?  It simply
means, it is impossible!!!
-Cha.

ChaV:
Cas es qhov phem koj muab coj los hais xaus rau Hmong xwb mas?  Txawm
licas los kuv zoo siab hais tias kuv twb ua tau koj rov tuaj txuas lus
lawm.  Maj mam, ib zaug kho yus lub siab me ntsis ces tsis ntev koj
yuav nco tsis txog Hmong tus cwjpwm "noog piv" lawm.  Rau kuv mas
txawm tus piv twg yuav qhuas npaum li cas rov rau nws tus kheej los
tsuav yog nws nyob nrog kuv hauv lub vas es txhawb tas zog xwb ces kuv
yeej tsis hais.  Tsuav nws txhob tho qhov tawm nws ib leeg kheej es
mus coj liaj lossis dav tuaj tom yus cov piv xwb; yog nws ua lino ces
kuv yuav tsis suav nws ua piv lawm. I would call him/her Hma no los
yeej tau.
Peb ua neeg nyob ces yus yeej tsis pom yus muaj nqis; thaum yus pom
yus tsis muaj npis lawm ces qaug zog zuj zus li koj; ib haiv neeg los
tibyam.  Tabsis koj txhob rawm me siab.  Cia kuv rov hais dua ib zaj
lus nruag rau peb mloog.
Thaum ub muaj ib tug roobris lossis "khauj khaum" as some of us would
prefer to call.  Nws txawm tsis xav nrog roob ris nyob vim nws pheej
xav hais tias roobris tsis zoo.  Nws txawm txav tawm ntawm ntug pas
dej hav suab puam mus nyob rau nraub nqhuab uas zoo nkauj heev thiab
tej me nyom, me xyoob, thiab tej me ntoo mas hlav tuaj ntsuab xwb
xiab.
Tabsis thaum nws pib tawm nram suab puam los mus, muaj ib tug plis soj
rawv nws qab ces txawm tib phlawv tsawv nkaus tau nws lawm.
Tabtom thaum tus plis rua hlo qhov ncauj yuav muab nws xo, nws mas xav
zoj,
"Ab paub li mas.  Yog tim kuv tus kheej nkaus xwb; kuv yeej tsis muaj
feem cuam yuav tawm los mus nyob tej chaw zoo lino. Kuv yeej yog ibyam
tsiaj uas yus los nyob raws nruab deg xwb los sav."
My point is, be happy of who you are and what you have.  Lwm tiam koj
mamli thawj ua lwm haiv. Tiamno ces yus yeej yug tau los ua Hmoob
lawm; hlub Hmong es lwm tiam yus mam mus thov ntawv ua lwm yam.  Niaj
hnub no ces muaj ib cov neeg lawv yeej nyas nrhw yuav tsuab peb cov
Hmoob uas ncaim npoj.
Charlie

Chav,
Koj cov lus saum no tsi pov tseg ib qho hlo li... Ua tsaug..
ms