Peb ib tsoom txiv neej Hmoob puas tau kawm tau thiab paub txog txiv
neej Hmoob lub hlwb poj niam zoo li puav daw taw?  Ib tug poj niam
muaj txiv, raug tus txiv phem muab ntaus ntau ntau zaug ua rau tus poj
niam twb khiav mus rau neej tsa lawm los thaum tus txiv tuaj txog tuaj
thov neej tsa ib los thiab hais lus muag mos rau tus poj niam xwb ces
tus poj niam twb xyiv fab hlo qab siab maj nrawm nroos cia li rov qab
nrog tus txiv mus tsev lawm, thaum mus txog tsi ntev twb rov mag ntau
dua los tsuav yog tus txiv ib nyuag rov hais zoo nplij me ntsis xwb
ces cia li lam nrog tus txiv sib nyob sib nyob ua ke tag ib tiam neej
uas txom nyem siab ntsws kawg khaus.
Peb txiv neej Hmoob nyob Suav teb raug Suav muab Hmoob tua ua ntu zus
tau 6000 txhiab rau tam sim no, Hmoob lub neej nyob Suav teb Hmoob tsi
muaj ib lub caij tau zoo ua noj ua haus li, Hmoob tab mag suav tuaj
muab Hmoob caum tawm ntawm Hmoob tej zej zog, Suav nam nrim ib tog zuj
zus tuaj muab Hmoob laub rau toj roob qhov hav, Hmoob tej chaw tiaj
zoo ua noj ua haus poob tag rau suav tes los Suav lub siab tseem tsi
tau nqig suav tseem txhij tub rog tuaj tua Hmoob ib lub caij dhau ib
lub caij, los txog ntua rau thaum Mao Tze Tong los kav teb chaws Hmoob
thiaj dim pa me ntsis. Hmoob li tab txawm luag muab tua tuag tsheej
pawg puv roob puv hav los Hmoob yeej tsi khib tsi khaws sau ua keeb
kwm cia, peb txiv neej Hmoob ces tsuav yog suav ib nyuag hais zoo me
me rau Hmoob xwb ces Hmoob twb zoo siab hlo tsi hais txog tej kev iab
kev daw uas Suav tua Hmoob los tau ntau tshaj 5000 txhiab xyoo dhau
los luaj txoj plaub hau li, muab saib los mas Hmoob twm xeeb kawg
nkaus.
Thaum suav tua tua Hmoob, ces cov thawj hau Hmoob nyob tsi tau thiaj
khiav los rau xov tshoj los rau hauv daim av nplog Hmoob tau nyob hauv
los txog ntua rau thaum ua nrog Fab kis thiab rog America cuam tshuam
rau Hmoob raug ntiav los ua rog nrog ob pab neeg li hais no Hmoob
thiaj sawv Vaj Pov los tuav lub teb chaws ib ntsuj av, thaum ob pab
neeg no swb lawm Hmoob tau sawb nrog lawv thiab, cov nyob raug nplog
liab muab tua ua ntu zus los tau 36 xyoo rau tam sim no los tsi muaj
leej twg yuav los sau tau ib phau keeb kwm hais txog nplog tua Hmoob
hlo li, cov txiv neej Hmoob zoo li tus poj niam uas ib sij mag ntau ib
cuam los tiv ntia nyob, muaj txoj cai los tsi sib koom ua ke mus nrog
hais li, yias tsuas khav yias ntse koj ua koj zaj kuv ua kuv zaj kom
luag qhuas tias yus tus kheej ntse kawg, tab sis koj los mus tsi txog
twg kuv los ua mus tsi txog twg vim lub zog tab zog me dhau ua tsi
txaus luag ntshai, koj mus hais koj ib zag rau tim UN kuv los mus hais
kuv ib zag rau tim UN yam twb tsi paub txaj qhov muag.
Thaum uas nplog rov ib nyuag hais zoo me me rau xwb ces cov txiv neej
Hmoob zoo siab hlo muab txoj kev iab kev daw uas nplog tua Hmoob tau
36 xyoo no cuam pov tseg kiag, tsi xam ua ib qhov kev tub siab kev
chim hlo li ntag, Hmoob tuag ces txawm zoo li tej tsiaj tuag uas yus
tau pom dua los lawm xwb. Zoo li Hmoob ces tab txawm tsim tau tub
txawj ntxhais txawj los tsuas yog tsim mus ua luag qhev thiab zoo rau
nws tus kheej uas tau kev txawj ntawd xwb. Yuav thaum twg Hmoob lub
siab li ras rais los ua siab txiv neej li luag lwm haiv neeg, tsi
txhob ua siab poj niam li niaj hnub nim no lawm.
Nej cov poj niam txhob tu siab rau kuv cov lus yeej muaj li kuv cov
lus hais los saum, nej cov poj niam yeej coj li hais ntawd.
YTK

On Sep 10, 11:55Â am, Yaj Tshaj Koob <***@yahoo.com> wrote:
YTK, Koj hais yog lawm. Tej lus koj hais yeej muaj tseeb thiab yeej
tsis povtseg li tabsi kuv noog koj tias--what's your solution? If you
have one, just propose on SCH so we can debate...
Koj hais tias Hmoob raug tua "tuag tsheej pawg puv roob puv hav los
Hmoob yeej tsis khib tsis khaus li." Tsis yog tsis khib tsis khaus,
koj khib koj khaus npaum cas los-- what can you do? Koj twb tsis muaj
zog, tsis muaj riam-phom, tsis muaj nyiaj-txiag, tsis txawj tsis
ntse...yog tseem qw, tseem hais, tseem nti ces hajyam tuag sai xwb.
Instead of criticizing what had happened in the past, why don't you
develop a plan for the future so our Hmong brothers can avoid these
atrocities again...have a good day.

Yawg Tshaj,
Cas yuav hqais lus txawv ua luaj li, tis yog koj mus ua "tub niam leej
ntxhais" los cas nev?  Peb yog txiv neej, hais lus tom hniav nkuaj
laiv,  tso dag xwb txob chim nawb.  Yeej muaj tus puav txiv neej yeej
yog "Tub niam leej ntxhais (lady boy)" tiag !!

Tijlaug YTK,
Kuv muaj ib tug kwvtij has rua kuv tas thaum yug tsi tau ua kaasmoos
mas tswv8 tswv 9 luj kawg tabsi thaum yug moog pum taag lug ce tebchaw
taj tug lawm. Kev xaav ntawd peb tsi sib thooj ce ua caag los yuav has
nyuab tabsi yog thaum muaj ib tug thos tau lub qhov tshwm mas Moob sib
tsoo taub hau nkaag. Xob poob sab mej cov kws tau moog kawm kev muaj
tebchaw los yib meem siv zug es xob dla dleb dleb hab ceev ceev heev
tsaam Moob ruam ruam ce Moob tsi pum qaab nrhav tej ntxhab lawm. Thaum
yug yog ib paab tuab neeg tsawg, minority, lawm ce kawg yug pheej raug
luas tua hab siv xwb. Tabsi yog ib lub opportunity es peb txhaj tau
tuaj nyob hab kawm rua roojteb nuav kom peb paub peb qhov right &
wrong, right and wrong.
Yug tusab heev rau yug nam quasyawg ce kawg ua puj rauj, thaum ua puj
nraug lawm ce yawm twg tuaj los baav ntuj baav teb tas yuav yuav yug
tabsi thaum muab kag lub cev tsua yawm aib Thaub ce aib Thaub tsi tuaj
ntxiv lawm. Qhov nuas ce kawg yuav tau ua ibsab nrov nrug tug quasyawg
nrov qaab es txhaj tsi nraug dlaag. Koj ua tij koj puas xaav tas peb
Moob puas muaj ib tug ua tau le Uncle Ho, Uncle Mao, Uncle Gandi, hab
uncle Mandela puab mas? kuv has rua koj tas yog muaj 1000 tug Moob es
peb kom axaxamak moog tuag theej Moob nuas sov puas muaj 1 tug es. Tsi
has koj hab kuv yog peb rau force moog mas peb quav hab zig yeej tawm
xwb xwb. Lus nuav ce koj twb paub Moob lub sab tas Moob nyob theem twg
xwb, Moob tseem nyob theem khaav khaav theeb, hab khaav kwvtij coob
xwb os. Moob twb tsi tau khaav txug theem Moob coob hab tuag theej
Moob txuj sa ne yog le nuav yuav tau ua sab luj.
Maam thaam ntxiv,
MT

YTK,
Tej lus koj hais sawvdaws yeej coj dua lawm thiab yeej paub txhua,
txhob maj tas kev cia siab. Koj los yijmeem npaj, kuv los yijmeem rua
qhov muag thiab qhib pobntseg tos hnub twg muaj ib tug thawj Hmoob
ntaus thawj hlo rau txoj kev yog ces wb sawv tsees pab tiag txhawb
tiag tiag nawb.
Sawvdaws,
Yus txawm muaj tswv8 tswv9 thiab ntse npaum twg los yuav los kawg rau
qhov txhawb Hmoob sawv taus thiaj yuav muaj qabhau rau HAIV Hmoob, tej
peb niaj zaus sib cam tias yawm twg tuaj tog twg, yawg twg tau txais
txiajntsim thiab yawm twg phem yawm twgzoo ces twb yog qhov yuav peem
tsheej rau theem tom ntej. Kom peb sawvdaws txhob maj maj tawm tsam
peb tus Hmoob phem thiab tus Hmoob zoo vim tsam no tsis tau paub
leejtwg tiag yog tus yuav tho tau kev rau Hmoob taug, muaj ib hnub
leejtwg ua tiav qhov twg lawm peb li mam xyuas seb nws tsim nyog peb
hais li cas.
Peb cov uas nyiam tawm tsam no los txhob nyob dawb, koj yijmeem caum
koj lub zeem muag, kuv yijmeem caum kuv le seb leejtwg mus txog twg.
Peb lub zoo tswv9 yuav tau muab tawm los cab peb tes, qhia peb tham
tej ncaujlus kom tus yeeb ncuab tuaj NYEEM tsis txhob paub tej pwm peb
niaj hnub ntaus npausuav txog.
X Z

Tsis yog tsis khib tsis khaus,
Kwv Nyujquslaug,
Koj cob lug nug kuv tias
We Hmong have a good opportunity to crawl, and what the solution of
the problem will be I cannot yet tell. The plans of Hmong Chaofa which
have been describe more then 30 years ago, may be merely a prelude to
something still never. But, at any rate, the Chaofa, we are making
headway.
Qhov loj yog Hmoob los sib txeeb taub hau kom tau ntsej muag lawm,
Hmoob tsi ras xeev txog tias haiv muaj zog tshaj lub taub hau, thaum
peb paub txog Haiv lawm peb los sib koom peb tseem coob tshaj nplog
liab ntau npaug. Yog Hmoob txawj sib hlub sib pab tsi txhob muab lub
ntsej muag ua qhov loj ces Hmoob txoj kev yeej to dav fo mus taus, tab
txawm txom nyem me ntsis los yeej nyiaj ntxeem ua tau xwb xwb yog sib
koom lawm. Hmoob muaj txoj cai loj heev Hmoob tsi koom ua ib  paab mus
ib txoj kev, thiaj tseem zoo li niaj hnub no mus tsi txog twg. Muaj
lub zog riam phom los yog tias swb txoj cai ces txog kawg  cia li swb
li lawm tiag tiag, swb lub zog tub rog tab sis yeej txoj cai lawm,
txog thaum kawg yuav tsum yeej xwb xwb thiaj tag, tam sim no Hmoob
yeej txoj cai lawm, kuv ntseeg tau tias txog kawg Hmoob yuav yeej yog
txawj hais txawj sib koom ua ib sob ib pawg.
Kwv npawg Mouatony,
Yeej muaj le koj has lawm tag, Hmoob tseem tsi tau muaj qhov kws tuag
moog theej rua taag nrho haiv Moob, tab sis qhov nuav vim yog tsi muaj
zoo thawj coj, tsi muaj zoo cov tub leg ntaub ntawv khaws keeb kwm ca,
le ntawd  txhaj le tsi muaj tuab neeg xaav moog tuag theej rua haiv
vim tas tuag los tsi muaj leej twg sau npe nyob keeb kwm tseg rau tej
xeeb leej xeeb ntxwv khawg tseg ca tau kawm. Thaum twg Hmoob muaj cov
tub leg dlej num sau rua huv faab keeb kwmhaiv neeg  lawm ces Hmoob
leej twg los yuav qab siab lug moog tuag theej haiv. Huas yog tas leej
twg los tseem ua yuav ntsej muag hab khaav theeb tug kheej xwb ces
yuav tsi muaj chaw tawm tsi muaj chaw moog tau sai le lub sab xaav.
Suav tau has ib lu lug rua Hmoob tas cov tub rog txhua tug yuav moog
tuag theej haiv neeg, tsi txhob xaav tas yuav tau nyob ua lub neej,
thaum tsuv rog dlhau lawm seem leej twg tug ntawd txhaj tau nyob xwb.
Cov kws yuav tau lub neej zoo ua yog cov XEEB NTXWV tub kis le tau zoo
ua qab, tsoom ntaus thawj ua ntej ces muab txuj sav moog pauv aav nyob
mas txhaj peem tau tsheej moog ua ib haiv neeg muaj teb chaws muaj
koob nrov npe nrug tuab neeg nplaj teb nyob muaj ntsej muag le luas,
Suav has le.
YTK

"Yuav thaum twg Hmoob lub
siab li ras rais los ua siab txiv neej li luag lwm haiv neeg, tsi
txhob ua siab poj niam li niaj hnub nim no lawm".
Yawg Yaj Tshajkoob,
Kuv saib koj kuj pib kiag los mas....kuv saib koj cov posts mas yeej
tsuas tib tus ub tus no...nyob ib cag ua ntxoov tes impose koj qhov
personal pain rau luag lwm tus neeg lub luag hauj lwm xwb na.  Yog koj
pib tau ua siab Txiv Neej es txhob ua ua siab "poj niam" no ces peb
twb zoo ib tug lawm los mas.   Yus twb tsis siv yus cov tshuaj es
pheej kom luag tej siv yus cov tshuaj ces luag kuj mob plab xwb.   Kuv
twb ib txwm hais tias thaum yus hais lus tawm plaws xwb ces luag tej
twb paub tias yus laj lim plab plaw nyob tob li cas lawm no ne.