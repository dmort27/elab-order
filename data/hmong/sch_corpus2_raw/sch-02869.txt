Haj tseem muaj ib zaj dabneeg hais txog lauvqaib thiab plis txoj kev
ntaus phoojywg zoo.  Zaj dabneeg no twb muab hais ib txheej dhau ib
txheej los lawm tau ntau tiam. Yog txawj xav, yuav yog ib zaj kev
qhuab ntuas zoo rau peb tsoom Hmoob. Zaj dabneeg yog hais li no:
Puag thaum ub, muaj ib tus lau qaib nws qua tau zoo heev.  Tus lau
qaib no nws tsaws thiab pw nyob siabx puag saum ntsis ntoo xwb.  Txhua
tagkis, nws yuav sawv los qua thiab hu ntuj thaum lub ntuj kav kom tej
pojqaib me nyuam qaib npaj sawv mus nrhiav  noj.
Muaj ib hnub, plis txawm hnov tus lau qaib ntawd qua zoo heev. Yog li
plis thiaj los zov nyob hauv qab tsob ntoo. Plis txawm khwv tswvyim
thiab hais rau tus lauqaib hais tias " Aub lauqaib, cas koj yuav qua
tau zoo ua luaj li... kuv xav ua koj ib tus zoo phoojywg, koj nqis los
wb tuav tes ua phoojywg.". Tus lauqaib teb tias... aub... ntshe yuav
tsi tau.. vim kuv ntshai koj heev...vim koj ib txwm tom qaib noj...
Tagkis tom qab, tus lauqaib sawv rov los qua dua, plis los rov los
taij ua lauqaib tus phoojywg dua thiab... Tus lauqaib tias.. aub...
kuv ntshai koj heev...ntshe tsi kam... Plis hais tias, yog li ces cia
koj txav los kom qis me ntsis tso sub koj thiaj tsi ntshai kuv... kuv
yuav tsi ua li cas rau koj...
Thaum plis ntxias tus lauqaib los ze zus ze zus.. Tau 7 hnub ces tus
lauqaib cia li ntseeg tus plis ntawd lawm... Thaum txog hnub 7 ces tus
plis ntawd txawm hais rau tus lauqaib hais tias..." Zaum no los wb sib
tuav tes ua phoojywg kwv luag kom tas ib txhis".  Tsi tas li xwb, kuv
tseem yuav tsa koj ua ib tug nom kav tag nrho cov pojqaib, me nyaum
qaib thiab ua tus txiv hu ntuj thaum yav sawv ntxov vim koj qua tau
zoo heev... Thaum ntawd, tus lauqaib txawm zoox siab ces txawm cev loo
tes mus tuav plis tes... Thooj txhij thaum ntawd ces tus me lauqaib
plaub ya dawb vog, plis nthos nkaus caj pas quaj nrov les ua plis
quav...
Tsoom phoojywg suav daws, Peb Hmoob ces zoo li zaj dab neeg no ntag...
Peb muaj ib co lauv qaib Hmoob mas qua tau zoo kawg kiag li... tsi tas
li xwb, hav tseem muaj ib co pojqaib lauv tseem txawj qua tau zoo kawg
li lawm thiab... Peb cov lauqaib thiab poj qaib Hmoob no twb txav zex
plis kawg li lawm ntag...Ib txhia twb tau tuav kiag plis tes lawm
thiab... Kuv saib ntshe plis tseem tos kom coob me ntsis xwb... tsi
ntev ces ntshe yuav pom plaubqaib ya dawb vog laud...
Fajkhaum

Fajkhaum...aw,
Chim no tsis tas yuav hais-s dab neeg lau qaib thiab plis lawm nad.
Koj kuj tuav npe kiag xwb los mas......tseem hais lau qaib/poj qaib
dab tsis maj......koj hais li koj ces sawv daws twb paub thiab koj
hais leej twg lawm nad. Nyias pom lawm nyias ib txoj kev.......cia
thaum kawg saib leej twg pom dej dag mam ntseeg  nawb.

Phwvnyawm,
Kuv hais dab neeg xwb yuav tsi tuav npe.  Tabsis ntshe yog li koj hais
lawm. Tab pom dej dag siab twb tseem tsi nqig nav peb Hmoob na...
Hmoob yeej ua li no pes tsawg pua tiam los lawm ne... yuav kom Hmoob
pauv mas nyuaj laud... Kuv saib lam piav dab neeg xwb cia nyias mam
lav nyias xwb yuav zoo dua...Yus hais lawv los lawv twb haisx yus
thiab ne yom... He he
Faj

Faj,
Tos li sawvdaws tsis kam nrog koj ua dej num pab Hmoob los twb yog
lawv paub zaj niag dab neeg ntawd ko lawm las mas.  Lawv xav thiab
ntshai tsam koj yog niag plis ntag......Heheehe Phiaj

Dony,
Yog laud... ntshe lawv xav li ko lawm thiaj tsi muaj neeg tuaj kuv tog
lawm ntag... Yuav tau pauv thiab laiv yom? ha ha ha
Faj