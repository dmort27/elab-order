MS,
Lo lus ntawd, raws li kuv phau txhais lus Heimbach mas, txhais hais
tias:
Impatient; unrestrained temper
piv xam li: Hais lus twm xeeb: Impatient speaking; to speak before
another is finished.
From this latter definition from Heimbach, I wonder if the word can
be used for "interrupt"?
Xeng

Hmoobseem thiab Xeeb,
Cia kuv muab siv ua kab lus tso peb mam txhais seb zoo li cas: "Maiv
Yeeb yog ib tug neeg TWM XEEB heev li. Kuv tus phooj ywg qhia kuv tias
tos Maiv Yeeb tsis haum leej twg li los vim yog nws coj siab TWM XEEB
dhau.  Mai Yeeb niam ntuas nws tias kom nws tsis txhob TWM TWM XEEB
tsam ces tsis muaj leej twg nyiam nws.  Cov neeg TWM XEEB mas yeej
hais lus tsis haum lwm tus."
Pov

Yog nws niam ntaus nws ib zaug ntxiv thiab ces nws txoj kev TWMXEEB yuav
muab nws txoj sia tu kiag xwb, puas yog ov?
Marxfree

Xeng and all,
Raws le kuv to taub mas lu lug ntawd (twmxeeb) pev tau los txhais tau
rua lug English tas stubborn.
Definition: Neeg twmxeeb yog ib tus neeg uas tsi mloog leej twg hais.
Nws tsuas yuav nws zaj xwb. Yog lwm tus tsi ua li nws hais thiab nws
nyiam ces chim thiab npau taws kiag xwb. Neeg twm xeeb mas feem ntau
hais lus tsi tshuam haum sawv daws. Siab ceev, siab kub thiab tsi yuav
cai.
Kuv xaav tas lu lug "Twmxeeb" tsi yog lug Moob thaib os cov yawg.
Mov tshua,
ms

MoobSeem, koj hais yog lawm. Yuav li koj hais tabsis ntxiv ib qho
ntxiv rau. Lo lus twmxeeb no muaj ib qho me me hais tias yog ib tug
"loner", tus "lone wolf" ua poo tsis tau teb tau chaw li. Yuav tsum
yog nws mus nyob nws ib leeg mas thiaj li muaj kev thajyeeb rau nws
thiab rau lwm tus xwb. Txhais ua lus Askiv ces hais li no:
Twmxeeb: a stubborn person; a person who is overtly intolerant to
diverse ideologies and individuals; exhibiting sociopathic or
narcisistic personality; a person who always has to have the last word
on every issue.
Koj siv lus Hmoob keej heev, MS, koj sim los teb saib ua peb cov tuaj
ntawm no leejtwg "twmxeeb"?
-M

Maiv,
Don't you mean twmzeej?
Also, your definition sounds like someone who is just egotistical.
MS,
Ib txhia lus Hmoob Thaib yeej yog peb cov lus Hmoob Nplog thiab mas.
Tabsis Heimbach yeej hais tias nws tsuas muab cov lus ntawd los ntawm
cov Hmoob Thaib los xwb no na.
Hmoob1

Maina,
Kuv cia koj ua tus twv los taw tias peb cov tuaj hauv no leej twg
twmxeeb dua los twmxeeb thiaj tsi muaj leej twg tu siab os. Tab txawm
koj yuav taw tias yog kuv los tsis ua cas, tsuav yog koj tsi muab kuv
tua kiag xwb ces yeej tsi ua cas. Zoo dua qhov peb cia lwm tus thuam
thiab qhia xwv peb thiaj pom qab kho peb thiab os.
Movtshua,
ms

Hmoob1,
Twmzeej tsi muaj qhov notion "stubborn" but "isolation".
Kuv hnov siv rau cov context li dam no:
Ib tug kwvtij raw tus pojniam mus nrog niamtai thiab yawmtsiv nyob.
Thaum nws tuaj xyuas cov kwvtij, lawv sibtham los yog tso dag rau nws:
tuaj lawm los yawg, ua cas yuav mus ua twmzeej ua luaj li mas?
Ib tsev neeg Hmoob mus nyob deb deb ntawm pheem coob:
Ua li nej pos paub Hmoob1 nyob qhov twg?
Nyuag Hmoog1 twmzeej ntawv los? (tsog dag xwb nawb Hmoob1) Hnov hais
tias nyob
pom tim qab rooj ti sub nas!
sibtham

Yog yuav muab saib raws le huv Mental Health perspective ces lu lug
twmxeeb yog siv tau rua cov tuabneeg kws muaj: ADD, AHD los yog
hypertension. Ib txha nwg yog cov kws luas hu tas mood swing. Cov nuav
nwg muaj mental problems.
Bravo.

MS, kuv tsis kam taw rau leejtwg vim hais tias Dr. Pov twb hais tias
yog thaum yus taw tus ntiv tes taw rau luag lawm ces twb muaj peb tug
ntiv tes xws li tus ntiv tes nruab nrab, tus ntiv tes coj nplhaib,
thiab tus ntiv tes rwg qab twb rov taw rau yus lawm no. Aub, taw ib
tug rau luag ho taw peb tug rau yus no ntshai heev li os yom.
-M

Cov phooj ywg,
Nej txhua tus uas hais dhau los no, puav leej hais yog thiab raug chua
kawg lawm. Kuv ho yuav ntxiv me ntsis li kuv xav thiab kuv paub ntxiv
rau es peb ho muab los xav seb puas yog thiab hos sib cog kawm.
Lo lus "zeej" yog ib lo lus ntxiv rau tom qab ntawm lwm lo kom nws
muaj ntsiab lug txawv dua li qhov qub los sis kom nws muaj kuab ntxiv
(Englis called it suffix); xws li, peebzeej , twmzeej, mojzeej and
heevzeej. Yog yuav txhais lo lus "zeej" no ces nws txhais tau hais
tias "neeg, tibneeg los sis tuabneeg". Hos ob lo lus "peeb" thiab
"moj" no kuv kuj tseem tsis tau paub meej, tabsis kuv ntseeg hais tias
nkawv yuav txhais li no: peeb = tub, moj = cuav. Nej ho xav li cas rau
qhov uas kuv txhais no xwb? Hos hais txog ntawm lo "twm" thiab "heev"
ces nej twb paub tag lawm. Cov lus no nws muaj ntau lub ntsiab lug.
Tej thaum nws yuav raug siv los tso tom hauv ntej kom lo lus ntawd
muaj kuab los sis kom nws lub ntsiab lug txawv dua qhov qub (prefix in
English). Yog li ntawd ces los lus "twmzeej" los sis "twm zeej" thiaj
txhais tau li nej hais dhau lo ntawd lawm (twm neeg = alone).
Hos lo lus "xeeb" no mas nws muaj nws ntau lub ntsiab lug lawm thiab
tseem siv tau ua prefix los sis suffix tib si; xws li, xeebceem,
xeebtxawm, xeebcuj, teebxeeb, txhawjxeeb, twmxeeb, haumxeeb, nyobxeeb
or nyabxeeb, thiab limxeeb. Yog yuav muab los xav ces los lus "xeeb"
muaj ntsiab lug ntau dua li lwm lo. Tab sis nyob rau hauv lo "twmxeeb"
los sis "twm xeeb" ces ntshe lo lus "xeeb" no yuav txhais hais tias
"coj" uas tau los ntawm lo lus "haumxeeb, xeebcuj, limxeeb thiab
xeebceem".
Kuv tsis yuav li nej hais xwb, kuv tseem hais ntau ntau ntxiv thiab.
Thov tsis txhob xav yuam kev hais tias kuv yog neeg "twm xeeb" no
nawb, vim kuv tsis xav ua tus neeg "twm zeej" uas tsis muaj phooj tsis
muaj ywg.
HL

Thaum chiv keeb, Hmoob ua neej txum tib rau teb chaws Suav, tom qab
thiaj maj mam tawg zuj zus rau Xov Tshoj mus rau sab hnub poob, li mas
thiaj coj tau ib txhia lus Suav mus siv.
Lo lus TWM XEEB, yog los ntawm lus Suav los, niaj hnub no sau ntawv
Suav las tees mas sau ua DU LIANG XIN. Nco ntsoov, nyob hauv lus Suav
tsis muaj lub suab uas peb Hmoob kawm ua D, li mas Suav thiaj muab tus
tsiaj ntawv D siv xws li peb ntawv Hmoob tus T. Tus U tsis yog kawm li
peb ntawv Hmoob U, es yog kawm ua ntawv Hmoob W. DU LIANG XIN yog
txhais ua SIAB PHEM. Tiam sis thaum Hmoob hais ntawd cia li muab lo
LIANG cais lawm, hais ua TWM XEEB no lawm xwb.
Thiab niaj hnub no lo lus TWM XEEB no tus ntsiab kuj txawv me me rau
ntawm SIAB PHEM no lawm thiab.