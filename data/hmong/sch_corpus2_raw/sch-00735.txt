TXHEEVCOM;
Koj yog leej twg?  Koj puas yog REALISTOR nes?  Ua cas koj yuav paub teebmeem Chao Muang Muas Txiaj Xab, Capt. Muas Txoov, Niamntawv Yaj Soob Lwj, Naikong Tooj Ntxawg Lauj, thiab Meu Peun Nom Capt. Tooj Yaj zoo ua luaj.  REALISTOR & TseemYeej twb thom kuv txog ntawm Chao Muang Muas Txhiaj Xab taug, Capt. Muas Txoov tuag, Niamntawv Yaj Soob Lwj tuag, Naikong Tooj Ntxawg Lauj tuag & Meu peun Capt. Nom Toob Yaj tuag.  Peb lub zos SCH twb tham muaj tham txaws thiab muaj chaws txawb chaws rau lawm.  Yog koj yuav sau ua ntaub ua ntawv ces kav tsij sau txhob tos thiab txhob nug leej twg.  History yog yam ua yuav hloov Hmoob lub neej lawm yav tom ntej.  Yam zoo cia ua qauv rau Hmoob xyaum, yam phem cia ua lesson rau Hmoob kawm.
Vajncuab 5

Nyobzoo os Vajncuab. Kuv mas kuv tsuas xav tias yog yuav sau ua Hmoob History mas yuav tau paiv tej kev sib ntau sibtua, sibtxeeb nom sibtxeeb meejmom ntawd yus pawg Democratic Hmoob thiab mas thiaj yog.  Yog has tias Yajsooblwj no phem baum cas thiab ua li casrau kiag VP es VP thiaj xaaj T28 mus tua tagnrog nws tsevneeg. Xav kom Vajntxawg sau Yajsooblwj tus cwjpwm uas phemxxxx..ntawd rau s/d kawm thiab !!!! Kuv ces yog niag menyuamneeg xwb tsis tas nug li os..tsis tseemceeb.
Tshuav koj phau ntawv uas koj tseem yuav sau no koj ncontsoov sau tej no ov ..lwm hnub txhob hais tias kuv lam cem thiab lam thuam koj no nawb. Neeg yuav sau History mas tsoquav tsis ntsia tsw li ntag mas mam sau...ho yog yuav sau txog yus tus kheej xwb ces txawm hais tias thaum ub ntuj yug nws los li ua Yesxus los kuj yeej tsis thuam nws ov..vim nws hais nws tus kheej xwb ne.   Ho tsuas tos BUA TSHOM DEJ NOJ xwb mas tej zaum kuv yuav tau hais lo puas thiab ov....thiab kuv hias no ...yuav sau mas yuav tsum sau li yus lub tswv8 pob...muab COPY&PASTE los tso hauv es hais tias yog yus sau no mas ....peb tsis yog nyob tim Loojceeb lawm nas. Kuv yeej tau nyeem ntau phauntawv lawd..nws sibtxawv.
Yog yuav copy&paste los yog koj referred rau ib yam situation twg mas koj yuav tau qhia hais tias koj muab qhovtwg los...txhob hais tias yog koj own eyewitness. Tos kuv hais li no nas Vajncuab.....nws cov Language level hauv phauntawv no muab ob 2 levels.....thaum Vajntxawg sau nws lub tswv8 ces 3rd grade...ho thaum cov copy&paste ces yog nyob registered...ces luag tus paubtab ces  kuj thuam xwb.  Kuv tso siab hais tias koj phau koj yuav tsis ua zoo li no.

Txheevcom;
Ua siab loj txawm yog kuv sau los yuav tsis haum koj siab, yeej yuav mag koj tsawm thiab mag koj hlob, txawm yog koj sau los yeej yuav mag lwm tus xyuas tib yam, yuav tsis haum leej twg siab.  Txawm li ntawd los yuav tau sau thiab kho raws li tej keebkwm thiab tej xwmtxheej uas tshwm sim.  Amelicas kiag luag tseem niaj hnub kho, semester no siv edition 4, next semester txawm siv siv edition 5 lawm.  Yog sau tsis raug koj yuav cem yeej meem cem.
Tabsi nco ntsoov cov Authors ib tug yuav sau lawm ib yam piv xam li:  Yaj Pov poob:  TRAGIC MOUNTAINS; By Dr. Jane Hamilton-Merritt, page 287 sau hais tias Yaj Pov poob June 26, 1972; (Dr. Jane Hamilton-Merritt hais tias nws interview Yaj Pov August, 1988 nyob Georgia).  Naknin Vaj Xeeb hais tias Yaj Pov poob thiab Vaj Ntaub tuag tib hnub June 26, 1972.  Vaj Ntaub ib tug tijlaug hais tias Vaj Ntaub tuag lub 6 hli ntuj xaus, 1972.  Lt. Col. Vang Geu sau hais tias Yaj Pov poob yog March 23, 1972.  Leej twg hais yog?, sau yog?
Hais txog NIAMNTAWV YAJ SOOB LWJ, 1990 Capt. Txiaj Kuam Vaj, Nyiaj Yig Yaj, thiab Dr. Williame A. Smalley lawv twb sau txog "Keeb Kwm Soob Lwj Yaj; Hmoob Niam Ntawv" meej kawg lawm.  Kuv tau kawm cov ntawv Phaj Hauj thaum 1971, kuv twb yuav luag mag T-28s bombs nyob Houei Ki Nin.  Kuv tau ua Chao Fa (1975- 1979), kuv pom Capt. Vaj Yim Leej Thoj, Lt. Txiaj Suav Thoj lawv cov Chao Fa (BG 203) kwv phom nce Roob Pha Gnu (Roob Nab) thaum May & June 1975.  Maj. Zoov Zuag Hawj, Capt. Paj Kaub Hawj kwv phom nce Roob Phou Bia thiab lawv yog cov Hmoob uas pib tua Pathet Lao heev hlo thaum Summer 1975.
Dhau ntawd kuv tau interview Col. Suav Yaj, Col. Ntxoov Tswb Yaj, Lt. Col. Ham Choj, Lt. Col. Yaj Txos, Maj. Yaj Npis, Maj. Yaj Caws, Maj. Yaj Xyooj, Capt. Yaj Sawm, Lt. Pov Yaj, Lt. Ntxoov Nruas Yaj thiab coob tug txog qhov tua Niam ntawv Yaj Soob Lwj thiab boms Saub Ntxoov Lis Yaj nyob Houei Ki Nin, kuv muaj sources ntaus.  Col. Suav Yaj yog tus cheem tsis pub tua Niam ntawv Yaj Soob Lwj & bombs  Houei Ki Nin, Col. Ntxoov Tswb Yaj & Maj. Yaj Npis yog 2 tug txheem Niam ntawv Yaj Soob Lwj, Lt. Col. Yaj Txos yog tus ntes Niam ntawv Yaj Soob Lwj xa rau Gen.Vang Pao then xa mus kaws Pha Khao, Maj. Yaj Caws yog tus tso Niamntawv tawm, Lt. Col. Ham Choj the MR 2 Chief of Intelligence Officer yog tus tawm tswvyim tua Niamntawv & bombs Tsev kheej Houei Ki Nin, Maj. Yaj Xyooj yog the Chao Pha Khao lead uas bombs Houei Ki Nin, Capt. Yaj Sawm Chao Fa yog tus faus cov neeg tuag uas raug tua & T-28s bombs, Lt. Yaj Pov & Lt. Ntxoov Nruas Yaj yog cov tubrog ntim bombs rau T-28s mus bombs Houei Ki Nin thiab yog 2 tug uas hnov Yaj Xyooj thiab Vaj Xwm lawv cov Nakbin T-28s tham hais tias tsam no peb yuav mus bombs peb tog, yog peb bombs txhob bombs kom raug.  Nkawd tseem yog ob tug uas hnov Gen. Vaj Pov cem cov Nakbin T-28s hais tias ua cas nej tsis bombs kom tsev khej ya plaws.
Qhov zoo thaum Gen. Vaj Pov ya tawm Looj Ceeb rau Thaibteb lawm.  Maj. Zoov Zuag Hawj lawv cov Chao Fa (BG 203) tsis luam Pathet Lao, lawv kwv phom (57mm, 60mm, 81mm, M-79, M-16) nce Roob Phou Bia, Pha Gnu, & Pha Deng.  Lawv yog cov tua Kong Pa Chai  tuag tu noob, lawv yog cov tua Brig. Gen. Paseuth Ya thotou tuag nyob Phak Khet, lawv yog cov pib kev kub xaj.
Vajncuab 5

Vajncuab, tav twg koj mam sau tau koj phau tiav rau peb sawv daws tau
nyeem na?  Maj me ntsis tsam lwm hnub ces peb qhov muag tsis pom kev
nyeem lawm laiv!
Kev sau ntawv ces yeej tsis muaj leej twg yuav sau tau haum sawv daws
lub siab.  Nyias tsuas sau raws li nyias xav thiab nyiam.  Qhov zoo
tshaj ces yuav tau txaus siab hais tias muaj tus siv sij hawm los sau
rau sawv daws tau nyeem.  Thov qhuas cov authors txhua tus.  Kuv yeej
thuam ntau tus neeg sau ntawv kawg li thiab, tab sis mas kuv twb ho
sau tsis tau ib phau rau leej twg nyeem li, ces thov tsa chij lawm
lau.  Leej twg sau tau li cas los kav tsij sau.  Txawm tsis accurate
li sawv daws hais los tsuav yog close to it, ces yeej tsis ua cas.
Mam kho ntxiv rau xwb, yog muaj neeg paub qhov tseeb.  Kuv ces twb
muab yawm txiv Vaj Ntxawg phau ntawv nyeem tag lawm ces ntshe thaum
yawg print tau los ces kawg lam pab mus yuav los khaws cia lawm xwb
lau.  Yuav tau sib support.
Vaj Ncuab, hais li koj hais ces Yaj Soob Lwj yog Col. Ham Choj ua tus
tua los puas yog na?
Tseem hnov xov tias muaj neeg tseem pom Jerry, es puas muaj tseeb li
cas tiag?

Hmong St. Paul;
Tus ua tua Niamntawv Yaj Soob Lwj nyob Naj Ciab yog meu peun Lt. Nom Tooj Yaj (Capt. Nom Tooj Yaj). Tus ua tua Saub Ntxoov Lis Yaj lawv nyob Houei Ki Nin los yog Capt. Nom Tooj Yaj.  Lt. Col. Ham Choj tsis yog tus tua tabsi yawm yog tus nrhiav xov thiab tawm tswvyim tua Niamntawv Yaj Soob Lwj, tua Saub Ntxoov Lis Yaj thiab bombs Houei Ki Nin.
Vajncuab 5

Kwv VajNcuab,
Koj xav ned puas txaus ntseeg thaum Nom Tooj tua hlob Txooj Suav Yaj
(Col. Suav Yaj ) nyob Vib Nais rab phom tsis nrov no ua li Nom Tooj
puas ntsaws mos txwv rau hauv rab phom? los yog Nom Tooj tua-ua cov
Caiv plawv es ntuj tsis pub los yog Col. Suav Yaj khoos,los yog Nom
Tooj dag es yeej tsis mus tua lam dag kom cov ntiav Nom Tooj ntawd
ntseeg Nom Tooj xwb maj.
Muaj ib tug kwv tij hmoob Yaj tham rau kuv tias......thaum peb los
nyob Vib Nais tsis ntev ces ua cas Nom Tooj txawm tuaj ncig-g ntawm
lawv khub tsev 4-5 lub tsev nyob sib puab.Tus kwv tij ntawd txawm hais
rau Nom Tooj tias tsis yog koj yuav tuaj tua peb cov kwv tij nyob
hauv  no ib tug los cas? ua cas koj pheej tuaj ncig-g tau 2-3 hnub no
li.....Nom Tooj txawm teb tias tij laug kuv lam tuaj ncig xwb......koj
ntseeg kuv nawb.... txij no mus kuv yuav tsis tua peb cov kwv tij
ntxiv lawm.Ces tus kwv tij ntawd hais ntxiv tias Nom Tooj koj cia li
tseg txij hnub no mus txhob tua-ua peb cov hmoob lawm nawb.Nom Tooj
rov lawm ces tsis pom tuaj ncig ntxiv lawm.
Nej cov sau-au txog hmoob keeb kwm yuav tau ua li Txheev leej,Txheev
com hais yuav tau sau qhov zoo qhov phem tib sis thiaj tsis muaj neeg
cem-m nej.Kuv pom zoo li Txheev com hais......yog nej sau txhua yam
tiag mas ntshai hmoob yuav sib txeeb yuav nej phau ntawv lauj.
Sib ntsib dua.

Phwv  aw!, koj tsis lam sau tau txhuayam os.Yog koj sau raws lus paj lus cuas es muab coj los ntau nqi tias tseeb nov mas xyov yus txoj siav yuav nyob tau tsawg hnub xwb.Tejyam tseemceeb mas koj yuav tau muaj povthawj koj thiaj sau tau,nej yeej paub zoo li ntawd lawm txhob lam ntxias cov tsis paub qab hau tuag dawb nawb.

Phwvnyawm;
Hais txog ntawm qhov Nom Tooj tua Col. Suav Yaj nyob Vibnais 2 phom tsis nrov mas Col. Tub Looj Yaj yog tus hais.  December 1996 Col. Suav Yaj tuaj USA no tuaj txhawb Lao Hmong American Coalition, muaj ib hnub cov Caivplaws muaj sablaj sib tham.  Capt. Sawm Yaj Chao Fa txawm tsis zoo siab txog qhov cov hlob tua Niamntawv Yaj Soob Lwj thiab tua Nom Tooj Yaj, tua tuag tag los cov coj noj coj ua Caivplawv tsis hais dab tsi.
Col. Suav Yaj txawm teb Capt. Sawm Yaj Chao Fa hais tias, yog nej xav paub teebmeem Nom Tooj Yaj ces nej mus nug Txwj Pov Yaj uas yog Nom Tooj tus kwv nyob Portland, OR. Txwj Pov mam qhia rau nej.  Col. Tub Looj thiaj sawv los hais tias, "Hais rau tsevneeg Hmoob Yaj txhua tug, tus neeg zoo li Nom Tooj tuag txhob khuv xim, mam yug dua.  Nom Tooj siab phem, tua neeg, tau noj qhov twg ua qhov ntawd.  Thaum nyob Vinais 1977 Nom Tooj tseem muaj peev xwm tua tijlaug Col. Suav Yaj 2 phom, phom tsis nrov.  Kuv (Col. Tub Looj) yog Huana Soum Vinais kuv thiaj tso ib tug kwvtij tseemceeb (Major) mus hu Nom Tooj tuaj ntsib kuv.  Kuv hais rau Nom Tooj hais tias Nom Tooj yog kwv yog tij uas cas koj tseem muaj pluas siab phem tua Col. Suav Yaj, hais rau koj (Nom Tooj) paub kuv yuav coj tijlaug Col. Suav Yaj mus Fabkis teb, wb mus lawm tsis dhau 3 - 4 xyoo koj yuav tuag, luag yuav tua koj pov tseg.  1983 Nom Tooj tuag".
Nom Tooj tua Col. Suav Yaj 2 phom, phom tsis nrov muaj tseeb, Col. Tub Looj Yaj yog lus hais, hais hauv Dr. Yang Dao tsev, nyob Brooklyn Park, Minnesota, thaum December 1996.  Muaj cov Caivplaws tseemceeb 100 tawm leej hnov, kuv hnov ntawm kuv ob lub pobntseg.  Thov koj nug Col. Tub Looj thiaj paub qhov tseeb.
Victor Yang

Vajncuab,
Ntshai txob sau, sau txhob ntshai.
Yog leej twg yuav sau ua Hmoob keeb kwm (history), yuav tau los sau
txog 'The good, the bad, and the ugly".  Kuv ntseeg  tau hais tias peb
Hmoob muaj 3 cov tsov nrog loj tswm sim nyob rau los tsuas teb.  1.
Rog Paj Chai, 2. Rog Vietnam war, 3. nrog Chob fab.  yog leej twg yuav
sau yuav tau muab ntuav tawm, kev phem nrog kev zoo rau Hmoob paub.
Hmoob yuav hloov tsis tau yav tag los, tab sis Hmoob yuav muab yav tag
los ua kev kawm, qhov zoo Hmoob yuav khaws cia, qhov pem Hmoob txhob
ua ntxiv lawm.
Hmoob cov nom yog blog tsa los ua tus dev raws nqaij rau blog xwb,
tsis hais cov nyob rau sab communist los yog pab Loyal Lao
government.  Li no cov opportunists thiaj li tos dej hlob zoo dov cav.
Yog ntshai tsam neeg hais, ces sau txog yus tus kheej xwb yuav zoo
dua!!

Nyob zoo os Victor,
Ua tsaug koj tej lus teb os nawb.Peb hmoob mas xyov yuav sib ntov mus
txog tiam twg.
Cwjmem thiab Boonsu....aw,
Leej twg yuav los sau txog hmoob keeb kwm tsis ntshai tuag mam sau
nawb.....nws sau leej twg muab nws tua lawm los cia li zoo siab tuag
mas mam los sau od.
Hmoob yeej tua-ua hmoob tej coj tau 5000 tawm xyoo los lawm aw.
Yawg VP ces tseem nyob Nplog teb ntev zog ces yeej mag hmoob tua pov
tseg lawm tiag......VP tsis yog zeb los yog tsua......Nplog twb tua
ntau zaus lawm tua tsis tau VP......thaum kawg ces yus cov hmoob thiaj
yog cov yuav tua tau......zoo rau qhov VP khiav tuaj Meskas lawm es
thiaj muaj txoj sia nyob laus-s......nej sim mloog tej laus hais dab
neeg saib maj.....hmoob cov Huab tais thaum ub ces yog yus cov txheeb-
b tua xwb tiag.......muab xav-v mas tos hmoob tsis ciaj haiv los hmoob
siab phem dhau lub ntuj thiaj tsis pub kom hmoob ciav tau haiv.Peb
txhob tuaj nyob Meskas teb ces ntshai ntau-au tus cov coj ham tsis mus
ris ntsev tag lawm las as.

phwv ed, kuv xaav has tas yog has tas tsis yog Nom Tooj tes ntshai
Col. Suav Yaaj haj tsis moog ntxuv lawm os!  Tub yog Nom Tooj laam ua
suab phom paag paag!! huv nwg lub hlwb xwb os, le koj has Col. Suav
Yaaj tub tsis yog tooj los yog hlaus los sis yog zeb naj, nwg yog tuab
neeg tuab yaam le koj hab kuv peb xwb tes yog Nom Tooj qe qhov muag
nyem qeb taag taag tes he would have been dead long time ago.  Mej cov
kwv tij caivplawv yuav tua ua nwg tsaug nawb, nwg yog ib tug zoo neeg
mas Col. Suav Yaaj txhaj le tsis tuag xwb.
Victor, kuv noog yawm Txheev Com has lug mas nwg haam tsis yog kuv hab
koj ib tug txheeb ze lawm los mas.

Victor,cl.tub loj hais muaj tseeb li,nej hnov puas muaj leej twg nug tias leej twg yog tus qhia Col.tub looj tias nom tooj tua col. Sua yaj ob phom tsis nrov. Yog nom tooj mus qhia Col. tub looj lawv los yog licas. Puas muaj leej twg paub tias leejtwg yog ntiav nomtooj mus tua Col. Suav yaj ,tsis lintawd Col. suav Yaj thiab Nomtooj nkawd ne hov muaj kev  sib covnyom dabtsi es nom tooj thiaj mus tua col. suav yaj .Yeej yuav tsum muaj paus thiaj muaj ntsis ,yog muaj ntsis xwb tsis muaj paus ces yuav xam tsis tau tias yog muaj tseeb vim Col. Suav yaj tus kheej twb tsis paub ,tsis hnov nws tham txog li. Kuv xav yog muaj tseeb mas Col. suav yaj yeej  hais thoob techaws thiab txhua qhov txhia chaw ua nws mus txog.

Cwj;
1.  Rog Paj Cai.  Rog Paj Cai mas muaj lub paus thiaj muaj lub ntsis, Hmoob hais tias yog rog vwm, Nplog hais tias Seuk Phi Ba, Fabkis hais tias Guerre du Fuou.  Tej zaum Hmoob coob tug yuav xav tias yog Hmoob vwm, huabtais Hmoob yuav sawv.  Tabsi Txivplig Savina hais tias; "Seeing that the Meo hated the Tai and the Tai hated the Meo, I asked my self why.  Seeing that the Tai duped the Meo and the Meo did not dupe the Tai, I asked my self why.  Seeing that the Tai possessed their own land and were governed by chief from their own ethnic group, whereas the Meo did not possess land and were obliged to obey foreign chiefs, I asked my self why.  Seeing that the Meo complaints remained unanswered indefinitely in administrative offices, I asked my self why.  Seeing that the Tai always prevailed against the Meo, even they were obviously in the wrong, I asked myself why.  Seeing that some (French) officials treated the Meo like strangers, I asked myself why.  Seeing that no official was ever able to or wanted to learn the Meo language, I asked myself why.  Seeing that the Protectorate administration established school everywhere in Indochina but never in the Meo villages, I asked myself why.  I have met many official in may life, but I have never met them on the paths leading to the Meo villages, I asked myself why.  In trying to solve this racial equation which contains several unknown, I came to know the true causes of the current Meo uprising.... An entire people does not become fanatic overnight without apparent reason, following the voice of the first sorcerer who comes along; and mere neglect has never pushed to rebellion an entire group of people, composed of different tribes, separated from other by a hundred kilometers".  (HMONG AT THE TURNING POINT; By Dr. Yang Dao, page 37 & 38).
2.  Rog Vaj Pao.  Kuv twb hais tag lawm, Gen. Vaj Pov tsis yog xav xav nrog leej twg ua rog tabsi vim Pathet Lao, Communist thiab tog Phenkang (Kong Le) ntxeev teb ntxeev chaws thiab tuaj txeeb Hmoob zej Hmoob Zos.  Maj. Vaj Pov paub hais tias Hmoob yuav nrog Pathet Lao thiab Communist nyob tsis tau, Hmoob yuav txom nyem.  Vim li no Maj. Vaj Pov the BI 10 Commander thiaj txiav txim siab ntes Brig. Gen. Amkha Soukhamvong, Kong Le MR II Commander thiab tig mus tuaj Brig. Gen. Phoumi Nosavanh tog.
August 9, 1960 Capt. Kong Le (Rollin) the BP 2 ntxeev Prime Minister Tiao Somsanith Vongkok Rattanat tus Tseemfwv thiab tsa Tseemfwv Nruab nrab uas muaj Tiao Souvanna Phouma ua Thawj Prime Minister.  Yawg Phaya Touby Lyfoung twb lees ua tus Minister of Justice rau Kong Le tus Tseemfwv lawm.  Col. Khamkhong Boukdavong FAR MR II Commander twb raug Kong Le ntes mus kaws lawm.  Lt. Col. Khong Vongnarat the San Neua Subdivision Commander thiab nws cov tugrog BV 23, BI 22, & BI 6 twb raug cov tubrog Kong Le nrog Pathet Lao thiab Viet Minh ntaus tawg tag nyob Sam Neua.  Lt. Col. Khamhou Bouksarath the Xieng Khouang Subdivision Commander twb tig mus tuaj Kong Le tog tag lawm.
Maj. Vaj Pov txiav txim siab ntxeev lub teb lub chaws tig mus tuaj Brig. Gen. Phoumi Nosavanh thiab Amelicas tog.  Vim muaj Maj. Vaj Pov (Maj. Gen. Vaj Pov) es Hmoob thiaj muaj neej nrog luag ua, Hmoob thiaj muaj feem tuaj tsuj Amelicas daim av, tuaj kawm txuj kawm ci, kawm ntaub kawm ntawv.  Qhov zoo ntawm Maj. Gen. Vaj Pov thiab Hmoob mas hais tsis tag, sau rau ntawv ntshai tsis muaj ntawv txaus sau.
3.  Rog Chao Fa 1975.  Cov Thawjcoj Hmoob (Gen. Vang Pao, Phaya Touby Lyfoung, Phaya Touger Lyfoung, Dr. Yang Dao, Ly Teck Lynhiavu thiab lwm tus...) yeej tsis tau yaum kom cov Hmoob sawv rog tig tua cov Pathet Lao.  Gen. Vang Pao swb lawm nws yeej txo riam txo phom tseg rau Pathet Lao thiab ya tawm rau Thaibteb thiab tuaj rau USA.  Phaya Touby Lyfoung los txaus siab hlo koom tes nrog cov Pathet Lao.
Vim Pathet Lao ua ruj ua tsiv, txom riam txo phom, dag thiab ntes cov tubrog sab xis (Royal Lao Army) mus kaws thiab samana.  Tua thiab ua phem rau cov Hmoob uas tseem nyob.  Vim li no Lt. Col. Ly Neng, Lt. Col. Neng Chue Moua, Lt. Col. Nhia Xiong Thao, Maj. Neng Thong Cheng, Maj. Wang Ger Cheng, Maj. Zong Zoua Her, Maj. Maj. You Houa Moua, Maj. Chong Neng Thao, Maj. Tou Tong Thao, Maj. Vang Kao, Maj. Wa Kai Vue, Maj. Youa Pao Vue, Maj. Xay Dang Vue, Maj. Xeng Xiong, Maj. Chong Moua Yang & Maj. Xai Phia Yang lawv nrog rau ntaus caum txhiab tus Hmoob thiaj sawv ua Chao Fa tua Pathet Lao.  Yuav tuag hnub no xum tuag tag kis, tuag rau kev ssib ntaus sib tua zoo tshaj raug kev tsim txom tuag li Ly Teck & Phaya Touby Lyfoung lawv.
Keeb kwm Chao Fa muaj lub paus rau lub ntsis, yeej tsim nyog sau thiab teev rau ntaub ntawv.  Muaj coob tug Hmoob raug kev txomnyem vim Chao Fa, tabsi muaj coob tug Hmoob tau zoo, tau nom vim npuav rog Chao Fa no.
Victor Yang

Dhau ntawd kuv tau interview Col. Suav Yaj, Col. Ntxoov Tswb Yaj, Lt. Col. Ham Choj, Lt. Col. Yaj Txos, Maj. Yaj Npis, Maj. Yaj Caws, Maj. Yaj Xyooj, Capt. Yaj Sawm, Lt. Pov Yaj, Lt. Ntxoov Nruas Yaj thiab coob tug txog qhov tua Niam ntawv Yaj Soob Lwj thiab boms Saub Ntxoov Lis Yaj nyob Houei Ki Nin, kuv muaj sources ntaus.  Col. Suav Yaj yog tus cheem tsis pub tua Niam ntawv Yaj Soob Lwj & bombs  Houei Ki Nin, Col. Ntxoov Tswb Yaj & Maj. Yaj Npis yog 2 tug txheem Niam ntawv Yaj Soob Lwj, Lt. Col. Yaj Txos yog tus ntes Niam ntawv Yaj Soob Lwj xa rau Gen.Vang Pao then xa mus kaws Pha Khao, Maj. Yaj Caws yog tus tso Niamntawv tawm, Lt. Col. Ham Choj the MR 2 Chief of Intelligence Officer yog tus tawm tswvyim tua Niamntawv & bombs Tsev kheej Houei Ki Nin, Maj. Yaj Xyooj yog the Chao Pha Khao lead uas bombs Houei Ki Nin, Capt. Yaj Sawm Chao Fa yog tus faus cov neeg tuag uas raug tua & T-28s bombs, Lt. Yaj Pov & Lt. Ntxoov Nruas Yaj yog cov tubrog ntim bombs rau T-28s mus bombs Houei Ki Nin thiab yog 2 tug uas hnov Yaj Xyooj thiab Vaj Xwm lawv cov Nakbin T-28s tham hais tias tsam no peb yuav mus bombs peb tog, yog peb bombs txhob bombs kom raug.  Nkawd tseem yog ob tug uas hnov Gen. Vaj Pov cem cov Nakbin T-28s hais tias ua cas nej tsis bombs kom tsev khej ya plaws.
Vajncuab5,
Lus xaiv (speculations) qhia hais tias muaj neeg twb muab nyiaj ntsaws
cov thawj YAJ qhovncauj tas uantej tua Yaj Sooblwj, vim li no cov YAJ
thiaj tsis taug qab txog qhov Yaj Sooblwj raug tua, txawm nws tsis
muaj txim los sawvdaws tsis txob tawv li. Tsimnyog ib tug/cov thawj
YAJ nug Nomtooj Yaj tias "Pob nyiaj ntiav koj tua Yaj Sooblwj leejtwg
muab?"
Kuv kheej kiag tau nug Col. Suavyaj tias yog vim licas nws thiaj tsis
cheem qhov cujpwm txov Yaj Sooblwj? Nws teb tias "vim thaum ntawd yus
ua tsis taus txiv los mas."
Koj yeej paub ntau lawm, tabsis xav kom hauv koj phau ntawv koj (must)
xyuas tseeb txog ntawm tus tso Yaj Sooblwj seb puas yog Yaj Cawv tiag,
nws tso cas nws ho tsis raug txim? Tus neeg tsis muaj txiajntsim puas
tsimnyog tau credit? Tseem muaj cov neeg paub zoo txog qhov tso Yaj
Sooblwj. Ib tug uas raug kaw nrog Yaj Soolwj uake tseem nyob St. paul,
MN. thiab tau paub txog qhov Yaj Cawv lawv ua licas rau Yaj Sooblwj,
nws tau experienced Yaj Sooblwj qhov kev txawj paub.
Victoryang thiab sawvdaws,
Yog tsis muaj VP xyov peb puas txog roojteb no, Yog tsis muaj
Zoovzuag, Pajkaub lawv coj sawvdaws sawv nres Pathet lao peb cov ya
tsis tau davhlau thiab khiav tsis dhau choj hlau hinheup ib txhia puas
muaj txoj sia , tshwjxeeb yog cov muaj npe tau ua tsov rog Vietnam.
Thaum luag pib txov peb cov neeg, ces tus tswvntuj thiaj save peb
Hmoob, khaiv Pajkaub thiab Zoovzuag lawv sawv los create ib lub
temporary safe heaven cawm peb.
Yog Phanyas Tubnpis thiab Listev lawv sawv nrog Caubfab, xav tias yuav
muaj sia ntev mentsis. Kev xav xwb.
X Z

Nyobzoo Vajncuab...kuv tsuas yws mentsivquav xwb . Tsis muaj dabtsi os. Koj phauntawv yog sau qhov tseeb thiab muaj tshwmsim, qhov phem qhovzoo raws Hmoob Nooneeej ces tus nqi txawm yog $200.00 los kuv yeej yuav khaws tseg rau tej menyuam saib nawb....ho yog sau li Vajntxawg phau no xwb ces kuv mam tos  cia lawv tso rau tom Library es mam mus saib dawb tom xwb.

Tus kwvtij txheevcom,no yeej los yog nkaug phim nws lub npe kawg tiag nawb.Tsis nyiam ces txhob nyeem  xwb ua cas tseem xav nyeem dawb . txawm yog leejtwg sau tau los yeej yuav tseeb ces yuav tsis tau muag $200.00 ib zaug li vim tias yuav uacas prove tau tias tseeb no mas.

Xavzoo;
Yuav tsis muaj leej twg muab nyiaj ntsaws cov thawjcoj ntawm cov Yaj qhov ncauj hais txog tua Niamntawv Yaj Soob Lwj.  Niamntawv Yaj Soob Lwj raug ntes thaum September 15, 1967, thiab raug tua tuag January 25, 1971 nyob Naj Ciab.  Yaj Cawv yog tus xaj kom nws ob tug tubrog tso Niamntawv Yaj Soob Lwj tawm, Nyiaj Phas Hawj yog tus coj Niamntawv Yaj Soob Lwj khiav rau Naj Ciab.  Vim Yaj Cawv ntshais tsham paim quav Yaj Cawv yuav tsum hlub 2 tug tubrog ua tso Niamntawv.  Tasseng Xaiv Suav Yaj paub zoo, Maj. Ham Rwg paub zoo txog zaj no.
Hais txog ntawm Ly Teck thiab Phaya Touby Lyfoung lawv cov raug xa mus Xamana mas yeej yog li koj hais, yog lawv khiav rau hav zoov tej zaum nkawd yuav tsis tuaj.  Tseeb tiag Yawm Phaya Touby Lyfoung thiab Ly Teck ntseeg Souvanna Phouma , ntseeg Rathabang Pasom thiab ntseeg Pathet Lao es thiaj raug xa mus kawm.  June xaus, 1975, Pathet Lao xa cov Hmoob mus Samana tom nram, Col. Ntsuab Vaj Lis, Maj. Lis Ong, Maj. Ly Pheng, Maj. Ly Chue, Maj. Ly Tou Yee lawv ntshais Long Cheng los rau Vientiane thiaj khiav rau Thaibteb.  Ly Teck thiab Phaya nkawd paub zoo kawg.  Thaum Lt. Col. Blong Thao, Lt. Col. Ly Nou, Lt. Col. Neng Yee Yang lawv coj cov tubrog Phaj 2 mus txog tom Tiaj Rhawv Zeb, Pathet Lao muab lawv cais.  Cov Naiphan xa mus San Neua, cov Nai Houei xa mus Nong Het, cov Nai sith Nai Ca nyob Tiaj Rhawv Zeb.
July 25, 1975 cov tubrog Hmoob uas raug xa mus Samana tom Tiaj Rhawv Zeb uas yog Col. Ly Teng cov tubrog (GM 23) twb khiav los txog Tham Heup thiab Pha Gnu, los thaus pho tua Pathet Lao lawm.  August 1975, Lt. Col. Ly Neng lawv cov Chao Fa nyob Pha Houaei los tua Phat Khet.  Cov Chao Fa sau ntawv thiab teem Brig. Gen. Paseuth Yathaotou lawv hais tias, Chao Fa yuav los nrog Pathet Lao (Kong Paj September 1975, Chao Fa tua Khana Khouaeng Vientiane Tsuav Nplooj Yaj (Boun Gnon txiv) tuag nyob Houei Kham.  Maj. Yong Zoua Her lawv tua Kong Paj Cai tuag tu noob nyob Tham Lou.  Thaum no Phaya Touby Lyfoung tseem nyob Vientiane.
Victor Yang

Victor Yang,
Uatsaug koj li lus teb, yeej raug mentsis lawm thiab, hauv SCH no ces
tham tsuas tau meej li no xwb.
X Z

TXHEEVCOM;
Koj yuav kom sau Hmong History es dig qhov zoo qhov phem tawm mas nyuaj nawb.  Saib koj puas kam sau?  Yog koj sau txawm ib phaum $1,000 li Xibfwb Txawj Vag Koos phau los kuv yeej yuav.  History muaj qhov zoo, thiab muaj qhov tsis zoo, qhov tsis zoo cia ua lesson rau peb kawm, qhov zoo cias ua qhauv rau peb xaum; EXAMPLE:
1.  Kiab Toom Lauj Npliaj Yob yog ib tug nom Hmoob uas nto koob nyob sab Looj Hej thaum 1920-1935, Kiab Toom Lauj Npliaj Yob tseem yog ib tug neeg uas muaj txiag nplua nuj, muaj nyuj taws 3 roob 3 has, muaj 2500 tawm choj nyiaj, txiaj npib, txiaj hlob, txiaj kis laus tsis xam.  Tabsi Kiab Toom Lauj Npliaj Yob cov tub mas ua si ywj siab, ntaus tuj lub, tso qaib sib ncaws, tso nyuj sib nraus, tua noog, raws kauv, tso nyuj sib nraus, thiab twv txiaj yuam pov.
2.  Lis Foom yog ib tug neeg thammada li koj thiab kuv, tabsi Lis Foom txoj kev ntshaws yog ntshaws kom nws tej tub tej kis mloog lus, tsim txiaj thiab rau siab kawm ntawv.  Lis Foom ntshaws kom nws cov tub tau ua luag nom luag tswv, tau ua luag thawj coj noj coj ua, tau zaum luag hauv rooj, noj tau luag haus qav, hais tau luag hauv lus.  Lis Foom txhawb thiab tso Lis Foom cov tub (Lis Pob Zeb, Lis Tub Npis, Lis Tub Ntxawg & Lis Tub Liab) lawv kawm ntawv, kawm ntawm Zos Dej Muaj Ntab, Nroog Xeev Khuam, Lycee Vinh. Lycee Vet, Lycee Hue, University of Hanoi & Institute of Law & Administration.  Thaum Lis Foom cov tub txawj ntawv lawm:  Lis Pob Zeb tau ua Naikong (1940), Lis Tubnpis tau ua Chao Muang Muang Meo, Assistant Governor of Khouaen Xieng Khouang, Lao Representative, Member of King Council, Minister.  Lis Tubntxawg tau ua Member of King Council, Lao Representative & General Director for the Justice Ministry.  Lis Tubliab tau ua Lao Representative.
APPLICATION:  Peb pom hais tias Kiab Toom Lauj Npliaj Yob ua nom, muaj txiag nplua nuj, tabsi Kiab Toom cov tub mas ua si lwj siab.  Peb ho pom hais tias Lis Foom yog neeg muaj homphiaj zeemmuag zoo, tso thiab txhawb nws cov menyuam kawm ntawv.  Peb pom hais tias Hmoob Amelicas coob tug muaj txiag npluas nuj li Kiab Toom, Amelicas muaj 1600 lub College & University plus 200 ntawm lub Christian College & Seminary, yuav kawm lub twg los tau, tabsi menyuam Hmoob tsis kawm ntawv.  Peb yuav xyaum Kiab Toom Lauj Npliaj Yog tus qauv, or peb yuav xyaum Lis Foom tus kauv.
TXHEEMCOM;  Yog kuv sau li koj koj puas xav tias Ok, or koj yuav cem kuv li koj cem Lt. Col. Vaj Ntxawg?
Victor Yang