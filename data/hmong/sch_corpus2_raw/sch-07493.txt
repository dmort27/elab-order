Hmoob txhua tus, thov nej ua siab ntev twm kuv cov lus thiab pab muab
tswv yim ntxiv rau!
"Qaij nyoos tsis zoo noj, dej nyoos tsis zoo haus"
"Noj qaij nyoos yuav muaj cab,
haus dej nyoos yuav mob plab"
Hmoob zoo puav tam ib thooj qaij nyoos uas tsis tau siav, leej twg noj
ces kawg muaj cab. Hmoob zoo puav tam li ib tshob dej nyoos ua tsis tau
rhaub siav, leej twg haus tau ces kawg mob plab.
Vim li cas kuv hais li no? Kuv tsis tau tu siab thiab tsis tau tas kev
cia siab rau kuv haiv Hmoob. Vim kuv pom meej tias Hmoob tseem nyoos
nyoos tsis tau siav xwb, yog siav thaum twg mas tseem yuav kav noj mus
lawm ntau tiam. Yuav tau nrhiav zoo qhov cub los ci me ntsis kom siav
mam noj. Tsuav thooj nqaij ntawd txhob raws lwj xwb. Tiam sis yog qaij
ntses thiab nqaij nyuj/twm mas txawm tsw lwj lawm los tseem muab ua tau
nqaij ntses lwj thiab, tso ntsev daws daws rau kuj tseem noj tau thiab.
Hmoob nej sawv daws sim ntsia saib maj, yuav ua cas Hmoob thiaj li paub
tab? Hmoob twb tsis muaj LUB QHIA UA NEEG li ne. Peb sim mus ntsia
tsiaj txhu/kab noog kev ua neej saib maj, tus Nkawj xwb twb txawj ua
nws lub taub dai rau tus ceg ntoo uas khov txaus nta nws lub taub; tus
Daiv twb txawj khawb nws lub qhov kom txaus nws pab kwvtij txiv tub
nyob; tus me noog Xaws Nplooj me me twb paub muab kauj hmab los xaws
rau daim qab nplooj, ua lub ze zoo nkauj tshaj tus niag Nquab thiab.
Peb ho ntsia lwm haiv neeg kev ua neej saib, luag muaj kev awm hauv
tsev kawm ntawv thaum mos mus txog hnub nyoog 20 tawm xyoo, luag niam
luag txiv qhia tom tsev ntxiv, Xibhwb qhia ntuj kev cai hauv Church,
Nom tswv qhia txoj cai ua hauj lwm yam ti teej, thiab tseem muaj LAW
los tswj nto nti. Li ntawd, twb tseem muaj neeg phem coob npaud nev?
Nej leej twg ho pom Hmoob tau kawm dab tsi? Nov yog lub keej khawm teeb
meem Hmoob ntag lauv.
Tau yug los ua Hmoob lawm mas ua siab ntev nawb Hmoob txhua tus. Peb
sawv daws yuav tau los kho peb haiv neeg. Nco ntsoov tias peb zoo li
cov ntsev uas yuav coj mus las cov nqaij nawb. Thov kom ntsev txhob lwj
thiaj yuav las tau nqaij tsw lwj kom zoo noj.
Cia siab tias nej yuav tsis nkees twm kuv cov lus no.
Ua tsuag.
lc

lee..
yuav xav kho dabtsi ma???
yaweh
--
Posted via Mailgate.ORG Server - http://www.Mailgate.ORG

Lee...
cas koj yuav mus tau raug siab ua luaj li.......koj hais tias hmoob
kawm tsi tau tau dabtsi no ntag...LOL!  hmoob lub thaj kawm tau ces yog
li no ntag es ua npaum li cas los thiaj li tsi tshwmsim li ntag:
1. tsi paub qab paub hauv li los yog muab "Xab or los Dr" los muab
volunteer los ua ib tug coj lawm xwb--twb yuav kom txhua tus hus yus ua
yawg Hlob thiab yus hais li cas ces yog kiag li ntawv--lwm tus ua mas
yog "Rov taw tuam ntuj ntag", yog yus ua mas tsi phiv leej twg li.
2. yuav kom txhua tus fwm yus li yog huabtais, neeg hais lus xwb twb
yuav luag tsi xav teb lawv los lus rov qab.
3. tham tag thiab pomzoo tag los, rov mus txog tsev lawm ces yeej tsi
yuav li hais--vim pejxeem thiab txhua tus tseem tsi tau muaj feemcuam
los peevxem dho los yog tsheem nws tawm.
4. hmoob tseem ntshais ntshais muaj kev tusiab tusaus, phem thiab zoo
los cias rau hauv lub siab xwb tsuav tsi tuag. es ua tsawg tiam los,
tus ua ces ua tsi txawj txaus, tus dhuav los thiaj li dhuav tsi txawj
tag. es thiaj li sibhais nyuab ua luaj li tamsimno.
5. txhua leej txhua tus, nyias yeej qhua qhua nyias hais tias kuv ib
leeg thiaj li yog tus zoo thiab tus ntse tshaj xwb--yog yuav li kuv
hais mas thiaj li kam los ua, yog tsi yuav li kuv hais mas tsi kam ua
li ntag.
li kuv noog ib tug phoojywg os, ua li cas koj hos tsi volunteer los ua
thiab, nws hais tias, ntuj aws----cov no tseem ntshaws ua dhau hwv
lawm, cias lawv ua kom txaus tso.  yus tseem hlua tseem tshuav ntev,
mam li ua twb tsi lig.
Lee Chong, yog hnub twg peb tsi txawj tusiab, tsi txawj xav es leej twg
ua tsi yog lawm, peb hais kom tau thiab tsuj kom yog mas peb hmoob
thiaj li yuav rov los ua ib ke tau. vim peb hmoob tseem tsawg dhau hwv
lawm. es kev txheeb kev ze tseem sib tis dhau hwv lawm--tsi zoo hais ib
los lus siab rau leej twg li, es thiaj li tsi muaj qhov chaws mus li.
mam li hais dua lwmzaus
Born2behmong

Lee Chong,
Hais tau zoo kawg, thov qhuas! Vam hais tias sawv daws tseem tsis tau
qaug zog.
Muaj zoo tswv yim yeej meem hais tawm, seb puas muaj tub txawg ntxhais
ntse nyob qhov twg khaws tau coj los kawm. Muaj zoo tswv yim yeej meem
hais cia, seb puas muaj tub txawg ntxhais ntse nyob qhov twg khaws tau
coj los qhia.
HL

Lee Chong,
Yog Hmoob tsis nyoos ces Hmoob tej thawj neeg coob tus yeej tsis lam
tuag yooj yim, tim Hmoob lub siab nyoo txia ntshav ntag tus twg ntse
zog thiab ua tau tej yam zoo ces thiaj li tuag rau Hmoob cov thawj coj
tes xwb. Piv txwv li yawg Soob Lwj Yaj (niam ntawv) thiab coob tus
thawj neeg Hmoob. Dhau li ntawd koj twb paub lawm tias niaj hnub no
tseem muaj cov thav Hmoob thawj coj mus hlob kav hlau nyob hauv St.
Paul lub tsev loj cuj lawm ne, tej no ces yog cov hlob ua lub siab
nyoos tsias rau tej yaus ces tej yaus thiaj rov npoo nyuj ciab rov tuaj
xwb ntag. Hmoov tsis muaj thiaj li mag mus hlob kav hlaus ciaj ciaj
lawm ntag. Yog nyob li sab tim ub ces cov yawg haj yuav muaj tham ntag.

Born2, HL, tsujsua, thiab ib tsoom Hmoob ntsuag nos,
Nej cov lus puav leej yog. Tab sis tsis muaj leej twg yuav txiav txim
rau peb yuav. Qhov tseeb yog Hmoob tseem nyoos hwv, tsis hais tus thawj
txog ntua tus pej xeem. Tus coj los yeej tsis paub yuav coj, tus pej
xeem los yeej tsis paub yuav hwm tus coj. Vim peb tu ncua lub QHIA UA
NEEG. Peb pom xeeb yug los ua Hmoob lawd, peb yeej muaj peev xwm kho
tau haiv neeg kom zoo. Hnub twg peb sawv daws feem coob pom tau tias
txoj kev ntawd yog lawm tiag tiag lau, thaum ntawd txhua tus cim civ
yuav txawj mus koom.
Tsuas hnov Bible hais tias Yexus yog ntuj tso los cawm neeg ntiaj teb.
Yexus kiag twb yog neeg Jew, tab sis nws cov neeg twb tsis hwm, thaum
neeg paub tias nws cov lus tseem ceeb ces twb yog pua xyoo rov tom lawm
xwb. Ib lub tswv yim tshiab uas zoo tshaj plaws yog tsis raug lwm tus
txov mas yuav tsis muaj nqis npaum twg?
Yuav ceeb laj muaj ib tus Vaj los saum ntuj los cawm Hmoob, tab sis yog
peb Hmoob txawj hwm ib tus los ua Hmoob tus coj, ces peb yuav tsum muaj
txoj kev taug. Hmoob tus coj ntawd yog tus uas hais tas ces zoo li plig
nyob qab roob qab ha los yeej los tag tib si xwb. Kuv cia siab rau nej
sawv daws uas yog tub txawj ntxhais ntse ib tus twg yuav tsum ua tau
txoj hauj lwm loj no. " Paub, Txawj, Ntse, Ncaj, Pheej tee, Peev xeeb,
Peev xwm, Zoo, Huv, Dawb, Hlub, Tshua, Mov ect " yog meej xeeb keeb
ntawm ib tus thawj coj uas kuv ntshaw heev.
lc

Ua tsaug, Born2behmong. Kuv tsa tes ntxiv koj cov lus lawm os..
ms

Xejthim,
Hais txog tej koj hais ntawd kuj txaus tu siab kawg. Tab sis peb yuav
tau xav tias vim li cas Yaj Soob Lwj thiaj tuag? Kuv pom tias Yaj Soob
Lwj tuag vim nws ua tsis txaus luag hwm thiab luag ntshai. Yus tsuas ua
txaus luag ntxub xwb. Cov saub feem ntau mas lawv hais rau tej neeg dog
dig muaj ceem diam, tab sis yog hais rau tej hlob mas zais ib txhia lus
tseg. Thaum uas tej hlob noog tau ntau lo lus tawm lwm qhov tuaj ces
thiaj ua rau tsis sib nkag siab. Li ntawd thiaj puas xwm rau Hmoob
lawm. Qhov no peb yuav tsis tu siab tas tas rau lwm tus xwb, peb yuav
tau xyuas seb peb cov neeg ntawd puas tau ua raug txhua yam thiab tso.
Hais txog leej twg ntse ces tuag ntawd yeej muaj tseeb. Txhua tus neeg
ntse hauv ntiaj teb no yeej yuav luag tuag lawm ntau zaus li xwb. Tab
sis tos luag li ho tsis tuag los twb vim yog luag muaj zoo security.
Hos Hmoob li ces cuab plab lug xwb es ua cas yuav tsis tuag. Hmoob tus
thawj tsis nco qab tias nws muaj nuj nqis npaum twg rau Hmoob. Pej xeem
kuj tsis paub tias tus thawj coj muaj nuj nqis npau twg rau yus haiv
neeg. Thaum tus thawj tuag tas ces thiaj poob teb chaws. Nej taug qab
seb maj, cov tub rog Hmoob mas yuav tseev kom tus nais nrog yus zov
nyas thiab thiaj zoo siab. Luag lwm haiv mas tib tus nyuag captain xwb
tsis kav muaj guards ntau leej nrog ncig nrub hnub thiab hmo ntuj tib
si.
Nej tu siab tias Hmoob tseem tsawg heev. Kuv ho tu siab qhov tsis muaj
tub txawj ntxhais paub tab los coj Hmoob xwb. Lub teb chaws Monago uas
nyob rau South-west of France muaj pej xeem 5,000 leej, ntxiv rau tub
lag tub luam txawv teb chaws nrog tsuas muaj 27,000 leej xwb, muaj av
dav li 5 square kilometers xwb. Tab sis luag muaj ib tus Vaj los kav
luag haiv neeg.
Peb Hmoob mas tseev txaus ua ib haiv neeg kawg lawm, tab sis peb NYOOS
NYOOS tsis zoo siv xwb nav. Peb tsis muaj lub TXOJ KEV UA NEEG ces tsis
muaj chaw sib sau xwb. Koj hais los tsis raug kuv siab, kuv hais los
tsis raug koj plawv, niaj hnub sib ceg tsis muaj chaw xaus, ces nyias
rov los puag nyias tus hlub lawm xwb. Muaj ib txhia tseem nyiag siab
ntawm tus hlub mus deev luag tej poj, sawv daws ua kev phem kev qias,
ua dev ua ua npua tsw thoob ntiaj teb xwb. Tej no puas tsim nyog Hmoob
ua lawd?
Yog leej twg yuav hlub Hmoob tiag, thov txo hwj chim, tig los peb sib
hlub mog.  Kuv Lee Chong Yang yog ib tug yuav pab nej kom txog hnub
kawg kuj txoj yawg. Tiam no cia pab Hmoob kom tsheej neeg tso.
Ua tsaug,
lc

GOOD JOB LEE CHONG.  KEEP IT GOING ON..AND ON SAY IT ON AND ON... DON'T
LET A FEW IN HERE DISCAURAGE YOU.

THAUB  LEE CHONG , hmoob twb muaj ntau lub koom haum pab hmoob
nyob rau ghov txhia chaw  , ntau lub organizations e txawm tsis muaj ib
lub koj pom tia yog no lov ? , koj puas tau xa nyiaj txiag mus pab lawv
thiab ma ? yog mob lub siab rau haiv neeg hmoob npaum li ko no ma tsim
nyog koj yuav taug  seb lub koom haum twg yog lub zoo  ce xa nyiaj
txiag mus pab txhawb xwb ntag , nco ntsoov tia yuav tau xaiv cov neeg
siab tawv ua cov coj , txhob xaiv cov neeg tais caus ua cov coj , nej
ntsia lub ntsej muag xwb nej twb yeej pom lawm tia nws  yog neeg dag ,
tub sab , guav yeeb , tsi lhub pej xeem  li tej no . LAJ NRHIAV THIAB
MOG COV ME HMOOB   nrhiav kom tau ib tug neeg zoo coj hmoob nyob mus
vam meej  yuav tau xaiv npaum li xaiv tus ntxhai nkauj ntsuab ntag .
luag lwm haiv neeg pom xwb twb xav pab , thaum tawm plaws tuaj xwb luag
ntsia zoj mas tsim nyog ua hmoob ib tug coj li no nawb mog tej me tub .
Nej niaj nhub no tsua xaiv cov ua  luag pom kiag xwb ntsia lub ntsej
muag zoo li tub sab xwb la nab . SEB PUA TAU TXOG CAIJ UAS SAWV DAWS
NTSHAW XWB LAUB   yeej meem mus kawm txos lub hwj chim , kawm xaiv tus
coj haiv hmoob , kawm ntsia lub ntsej muag , ua neeg txhua leej  phem
thiab zoo  twb ghia ntawm lub ntsej muag tag tib si lawm mas .
TUBHMOOBNTSUAGNOS

tubntsuag,
Koj hais kuj yog thiab tab sis yuav tau ntsia kom meej zog ntxiv. Cov
neeg zoo nraug thiab tsim nom puav leej yog hom uas Noj neeg, Caij neeg
ntau xwb, tab sis ho tais caus ntshai tuag heev. Cov no pheej muab cov
ruam thawb mus tuag xwb. Thiab vim zoo nraug dhau lawm ces hluas nkauj
nyiam heev thiaj raug poj niam muab hlob do hau tag. Kev xaiv tus coj
Hmoob yuav tsum xaiv txhua fab. Cov neeg uas tawv thiab ncaj ncees
ntawd tej zaum yog tus uas yus ntsia tsi pom xwb. Koj puas nco pom yawg
President Roosvelt, nws zaum saum lub handicapped xwb tsis kav neeg
America hwm heev npaud, President Lincoln twb tsis yog neeg muaj tsim
li, tab sis luag lub tswv yim zoo thiab luag hlub neeg. Peb yuav tau
muab tej no ua piv txwv.
Ntawm cov koom haum nyob teb chaws America mas muaj ntau kawg li lawm
tiag, tab sis zoo li yog koom haum nrhiav noj nrhiav haus xwb. Leej twg
tau ua tus coj ces xav ua mus ib txhis, yuav xev tswv yim li cas thiaj
tau nyiaj los siv, yuav xev tswv yim li cas thiaj zoo rho tej nyiaj
tawm mus. Muaj ib txhia ua koom haum tau ntau xyoo ces muaj zoo tsev
thiab zoo luv fai tsav. Tab sis Hmoob ho tau dab tsi thiab? Puas muaj
lub koom haum twg taw ntsees ib txoj kev zoo rau Hmoob uas sawv daws
tso taus siab thiab?
Muaj ib txhia koom haum mas sib tw los noj txiv faj khaum hauv Thaibteb
xwb? Vim li no mas kuv thiaj seem tsis tau tso siab rau lub koom haum
twg li. Rau qhov tias lub koom haum no cem lub koom haum tos tias tsis
zoo, tab sis nws twb zoo sib xws xwb. Hmoob ntsia cov koom haum no tsis
meej. Hnub twg lub koom haum twg yog koom haum txhawb Hmoob yam dawb
paug lawd kuv yeej yuav nrog nws thiab support nws. Yog zoo li niaj
hnub no xwb ces leej twg mus raus ntau rau hauv ntshe yuav ua rau lub
hom phiaj puas xwb.
Leej twg muaj dab tsi yim meem hais tuaj.
lc

Thaibteb
TUS KWV LUAG KWV NPAWG LEE CHONG  koj mas hais kwv txhiaj zoo mloog
kawg li yom  yog kuv yog laus nkauj mas kuv twb yuav koj los ua txiv
yau lawm mog tsis ua li cas , txawj tham tsis txawj ua , txawj hais
tsis xav nge te ua ce yog zoo li koj ko ntag laud .
Koj pom luag tej koom haum xwb  koj twb tsis kam nkag mus xauj mus
xyuas , nyob tom vaj tom tsev xav , twv tia tsam luag ua tsis ncaj tsis
zoo , tsis yog  li tej no nws yog koj txoj kev xav xwb mog . kuv xav
tia koj yuav tau gheb lub siab loj dav  nkag kiag mus pab mus xyuas
ghov twg ua tsis yog , ghov twg ua tsis ncaj yuav tau taw te kom lawv
ua kom ncaj kom tsim txiaj pub rau peb haiv hmoob li koj lub siab nyiam
ntag .
Muaj pe ntsawg lub koom haum koj twb nkag mus xauj mus pab lawm mas
hais lawv cov npe tuaj rau peb seb , dub ghov twg , liab ghov twg ghia
pub peb paub thiab seb . Koj puas paub uas muaj gee lub koom haum tsis
taij tsis thov leej twg nyiaj  los siv pab peb haiv hmoob  e koj tseem
hais tia lawv ua noj hmoob nyiaj dag hmoob lub zog thiab no lod ? koj
mas twb tsis ua twb zoo saib li ne los yog siab gia dub ib yam li sawv
daws , tsis xav pab ce hais ub hais no tuaj , tsis xav tshwm nyiaj
txiag txhawb ce liam ub liam no tuaj  kom npom tau you lub ntsej muag
xwb  tos peb cov niag hmoob ua lub neej nyob tsis vam meej .
]    Piv xam li kuv txib ib tug neeg mus hais laj kam  tim UN  e yuav
tsis pub nws noj mov thiab haus dej li lov ?  cia nws pw ntawm ntug kev
xwb no lov ?  peb hmoob khib lub siab dhaus heev hwv lawm tiag ne  vim
li no thiaj tsis vam meej . Kuv yog Phav Republivcan  ib lub lhi kuv
pab nyiaj mus rau ze li  $ 30  rau $ 50    kuv xav hais tia yuav tau
pab tsis txhob khib  cia luag coj mus siv ntaus lub tswv yim tsim kho
lub teb chaws no kom vam meej rau sawv daws nyob , kuv twb ua li no tau
los ze 20 xyoo no lawm tiag , thaum you xyaum zoo mus li no lawm you
pab rau you haiv hmoob los yog pab rau cov neeg txom nyem you tsis khuv
xim  lawm  yawg . muaj coob leej hmoob thov txais kuv nyiaj ua lag luam
, kuv nug tag  kuv muab phav puav pub rau xwb  vim nws yeej yog nge te
ua lawm tiag  poob los kuv tsis tu siab tau los kuv tsis hais vim txoj
hmoo . Kuv tsis yog ib tug neeg hmoob muaj nyiaj tab sis kuv kuj xav
kom hmoob vam meej . VP lawv thov txog los kuv yeej muab pub pab rau ib
yam , ghov tseem ceeb koj paub pab paub taug gab yog pab rau tsis pom
vam meej yuav tau pab tsawg li no xwb . nyiaj txiag khwv tau kuj tsis
pom nplua nuj , siv lawm los kuj tsis pluag taus  txoj kev sib pab yog
ib lub zog loj . nyia ua raw li nyia xav  tab sis, yog muab hai los
ntawm ib haiv yuav tau ua txawv thiab ua lub siab loj . Sawv daws yuav
tau ua lub siab loj li Amelivka thiab .
sib ntsib dua
TUBNTSUAGHMOOB

Tubntsuag thiab ib tsoom Hmoob,
Zoo siab heev rau koj cov lus. Thov ua tsaug uas koj tau pab Hmoob los.
Kuv tsis muaj nyiaj pab Hmoob li koj, tab sis kuv muab txoj lub zoo
thiab txoj sia pab Hmoob los ze 30 xyoo. Kuv paub Hmoob lub siab tshab
plaws cuag xuas x-ray tsom. Kuv muaj peev xwm nkag hauv Hmoob qhov
ncauj tshwm nram qhov quav yeej tsis lo plhaws quav kiag li ntag. Kuv
pom tag nrho Hmoob tej hlab ntsha plab plaw. Kuv tsis yog tus hais tau
xwb, kuv yog tus ua dua los lawm. Yuav tsis tas qhia ntxiv kuv yeej
nkag siab zoo heev. Koj cov lus uas koj hais rau kuv saum no mas koj
hais ib tog lus xwb. Tu siab tias koj pab nyiaj mus, tab sis koj tsis
taug qab tias koj cov nyiaj ntawd mus ciaj Koob los ciaj Caub lawm. Kuv
xav kom koj yuav tsum taug qab thiab seb tej nyiaj ntawd puas pab tau
ib txoj kev zoo rau Hmoob txhua tus los yog poob rau ncauj zag tso lo
tag lawm. Kuv yog tus nyob rawv tom hauv ntej 29 xyoo los no mas kuv
tsis pom koj cov nyiaj los pab txog peb cov neeg hav zoov. Peb cov tub
rog/pej xeem txom nyem ti txha nkaus. Tab sis nej cov Hlob uas nyob
txawv teb chaws los mas ib leeg muaj ib pab qhev nrog ncig, ib leeg
muaj ib pab maum Hmoob thiab maum mej cab nrog nraim xwb, tab sis pej
xeem tuag ntshaib ntuas, nej 1 leeg noj haus cuag li peb 100 leej noj
haus, nej xev tswv yim ntau tsav yam los rau tej hlob tias muaj npaum
ub npaum no. Thaum tau nyiaj los peb tsis pom. Tej no thiaj hais tias
nej muab nyiaj tab sis nej cov nyiaj mus ciaj  caub lawm nawb mog. Nej
pab tau tej tus neeg nplua nuj xwb, nej tseem tsis tau pab tau peb haiv
Hmoob uas raug kev txom nyem tiag tiag. Cov koom haum uas kuv hais
ntawd, kuv yuav tsis hais nws lub npe rau hauv no ib zaug li, leej twg
tau ua lawm kom cia li tsum kiag mus xwb. Yog yuav pab Hmoob kom pab
tiag tiag. Hmoob tsis yog yam khoom rau nej coj mus siv, Hmoob tsis yog
khoom rau nej coj mus muag noj. Hmoob tsis yog lub chaw rau nej ua luam
saum taub hau noj. Thov hlub Hmoob tuaj hauv tus txha, txhob hlub tuaj
nraum daim phiaj viam xwv Hmoob tej me ntsuj plig thiaj li los qab roob
qab ha los puab cev mog. Kuv Lee Chong tsuas hais npaum muaj, muaj
npaum hais xwb. Kuv tsis yog hais kwv txhiaj rau leej twg. Keeb kwm
Hmoob yuav khaws tej no tseg mus ib txhiab ib txhis. Kuv ntag lauv yog
ib tus uas yuav sau tej keeb kwm tseg cia rau Hmoob kawm txuas mus.
Me phooj ywg, koj nqis nyiaj txiag los lawm ntau tiag, tab sis tu siab
heev ntshai nyob tsam koj muab pov rau hauv qhov ntuj tag lawm paub?
Yuav luag txhua tus thawj Hmoob meskas los txog mas peb thiaj nws cuag
thiaj huab tais. Tab sis tsis yog los pab peb tiag nev. Lawv los ua
lawv daim teb me xwb naj. Kuv thiab tsoom Hmoob txom nyem yuav nco
ntsoov mus ib txhiab ib txhis nawb mog. Yog koj paub tsis tseeb no yuav
tau taug qab ntxiv mus.
Qhov kuv hais tias Hmoob tseem NYOOS NYOOS siv tsis tau ces yeej yog
tej no tib si ntag. Kuv yeej tsis qhuas tias kuv thiaj yuav yog tus zoo
xwb, yog kuv zoo npaud ces yuav tsis tos sawv daws txog tav nov, thiab
vim lub luag hauj lwm no tsis yog kuv tib leeg li, nws yog Hmoob sawv
daws li.
30 xyoo uas peb Hmoob raug txom nyem noj ploooj hmab npooj ntoos nyob
teb chaws nplog tos nej los pab ntawd, tab tom yog 30 xyoo uas nej tau
zoo noj tau zoo hnav, tau zoo kawm txuj kawm ci tiav Doctor coob npaum
nplooj lawm. Tab sis tu siab tias thaum nej kawm tiav tas ces nej ho
muab peb cov Hmoob txom nyem hu ua cov neeg phem, hos nej mus txhawb
yeeb ncuab kom loos peb Hmoob kom tu noob. Sim neej no Hmoob ua neej
rov qab lawm los cas? Li ntawd, tshuav peb pes tsawg leej los yuav
nyiaj ntxees lub neej Hmoob txuas mus. Peb txawm tuag tag lawm los cia
ua keeb kwm tseg cia rau Hmoob xwb.
lc

lc,
Nyeej koj cov lug mas ua rua kuv taag kev ca sab. Kuv tsi pum qaab has
ib lus ua yeeb ua tshuaj pub koj vim cov neeg haav zoov nyob haaj khawv
phem dlhau. Yuav moog tom ntej los tsuv yuav tum, rov tom qaab los maa
yuav khawb. Nyaj yuav kawg le koj has xwb lauv. Ca kom tsuv hab maa
muab sis fuas ua zaub kom tu noob es txhaj le muaj lub keebkwm rua peb
suav dlawg kawm xwb mas.
ms

Tubntsuag,
Koj dua twg lawm, kav tsij tawm tuaj nrog kuv hais. Kuv yuav piav kom
tas lus rau koj coj mus xav mas koj thiaj yuav muaj tswv yim zoo los
kho Hmoob. Txhob rawm chim maj. Peb ua zoo hais mus rau qhov YOG THIAB
TSEEB XWB thiaj yuav kho tau Hmoob.
Moobsib, peb cov txom nyem yeej ua ib siab lawm. Peb tsis tos leej twg
ntxiv lawm. Peb ua keeb kwm rau Hmoob. Yog nej tsis pab los thov txhob
tua peb. Peb raug yeeb ncuab tua tuag yuav tu noob lawm.
lc

TUS PHOOJ YWG LEE CHONG , Txob rheev rawm tu siab li koj xav thiab
koj hais . Yav tag dhau los cia ua ib ghov kev tshawb nrhiav hmoob lub
siab xwb , txhob tu siab hmoob yeej tuag tsis tag tu noob, cov neeg
siab phem sawv daws twb muab tsawb coj los pom tag lawm ne,  muab suav
lo yeej txheeb  muab lhawv pov tseg tag los yeej tseem tsw phem , yog
kuv tau nyob hauv hav zoov li koj tim ub  kuv yeej yuav tu lub siab mus
tsis txawj tag , kuv hais no mas yog yuav tsum txhawb hmoob cov koom
haum tiag seb puas muaj ib lub zoo , yog koj muaj mob  koj tsis kam siv
me nyiaj txiag los mus kho tus mob ce yeej yuav tuag xwb mog . Lwm haiv
neeg los kuj ib yam nkaus  muaj cov siab phem siab zoo , hmoob/moob los
kuj tsis yog tia yuav siab phem tag tus  feem coob yeej yoog niam txiv
lub siab phem guab yuam zej zog noj thiab laj mej pej xeem thaum ua lub
neej hmoob nyob tim ub tuaj ntag nav , dag tsis paub txaj muag , guab
yuam zej tsom  yeej tsis ntshai tu siab , vim peb cov niag hmoob no
yeej tsis tau mus kawm los kav zej tsoom laj mej pej xeem li nev  koj
saib seb mev   niaj nhub no yog koj nkag mus hauv peb hmoob vaj tsev
koj ntsia yeej tsi pom leej twg yuav ntaub ntawv teeb pawg lug twm tswj
hwm laj mej pej xeem hmoob li tiag , niaj nhub no lawv tseem siv lub
niag tswv yim  xwb li yav tag dhau los thiaj li ua dab tsis los tsis
yog txoj cai lho li . Txoj kev yuav ua teb ua chaw tiag tiag yuav tsum
xaiv kom tau ib pab neeg uas tsim nyog luag lwm haiv neeg hwm    yog
xaiv tib pab niag zoo li pab tub sab xwb ce  txhob ntseeg . Vim li cas
nej thiaj li ntseeg tus neeg ua plees ua yig , neeg tub sab tuag nthi
mas   ntshe nej cov nyob tiv yeej los yog yoog tau ib tug cwj pwm thiab
pob . luag dag 10 zaus los yus tseem cav dag  laj mej pej xeem  20 zaus
pob . Yog yus tsis yog xaj niag neeg zoo mus li lawv   yuav nyob tsis
taus ua ke ntev npaum li nav, Nim no , txog lub sij hawm lawm uas yuav
tau nrhiav cov neeg zoo sib pab sib txhawb mus e peb haiv hmoob lub
neej thiaj yuav zoo vam meej rau cov tseem yuav yug loj lhob tuaj mus ,
thaum twg tuag lawm no mas thiaj li tso tseg nawb . Hmoob lub neej tsis
yog hais tia yuav cia yawg tov ua xwb los yog niaj nhub nyob to seb pua
muaj ib tug poob saum lub ntuj lo coj , niaj nhub no luag pab tau kuv
lawm ce kuv yuav nkaus kiag  ntshai tau pab me nyiaj txiag  txog thaum
muaj teeb meem ce mam nhov lub suab gw gw tuaj , yog hmoob coj li no
mus xwb kuj tsis zoo . li no xwb  mam tham dua ntxiv ......
TUBNTSUAGHMOOB