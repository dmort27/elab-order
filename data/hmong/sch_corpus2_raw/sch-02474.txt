raws li hnov tham thaum yawg hlob nai phoo tus niam loj tuag, lawv mus
yuav tau ib qhov av (grave) raug nyiaj $25,000 faus niam hlob nai
phoo.  qhov av no kim heev vim yog nws yog suav qhov av cov neeg suav
(chinese american) yuav ua toj ntxa.  cov neeg suav no ntseeg hais
tias qhov chaws no muaj mem toj.  yog li lawv thiaj mus yuav 1 qho av
(lub grave) nyob rau suav lub toj ntxa no faus niam nai phoo hlob.
nej xav li cas.  raws li kuv xav qhov no tsis zoo lawm.  thaum ub peb
nyob suav teb, suav twb muab peb tsim tsim txaus nkaus.  suav twb muab
peb tej huab tais tua tuag tag, muab peb tsim thiab yuam ua suav qhev
tau 5000 tawm xyoos los no es peb thiaj tsis nrog luag muab teb chaws
thiab muaj huav tais li lawm.  tam sim no peb twb muaj yawg hlob nai
phoo sawv los ua peb hmoob 1 tug coj, tab sis ua cas niam hlob nai
phoo tuag peb tseem ho coj nws rov mus faus rau suav qhov av rau suav
tsim thiab coj mus ua suav qhev dua thiab mas.
2 nyuag hnub tas los xwb kuj hnov moo hais tias yawg hlob nai phoo tus
niam txiab kuj tau tso sawv daws tseg lawm thiab no.  ntshe lawv tseem
yuav coj niam txiab coj mus faus rau suav qhov av no thiab los tsis
paub.  tsis tas li ntawd lawm hnub txog yog yawg hlob nai phoo lub
cawv xeeb los ntshe lawv tseem yuav coj yawg hlob nai phoo coj mus
faus rau suav qhov av no thiab.  nej xav tias puas yog ib qho zoo no
mas.  raws kuv xav mas, peb ua li no ces yog peb coj peb coj nom thiab
cov txawj ntse rov mus rau suav tsim thiab coj rov mus ua suav qhev
dua xwb no laiv.
lub zos txia ntawd es suav twb yog cov nyob coob xwb es yus tseem coj
yus niag neeg mus nrog suav nyob thiab ces kawg mag suav tsuj thiab
muab yuam ua qhev xwb las as nej xav puas yog mas.
kuv mam piav ib zag dab neeg.  thaum 80's ntawd lub cementary nyob rau
tom st. paul, mn mas tsis tau muaj hmoob faus rau hauv li.  thauj
thauj 2-3 tug hmoob lawv coj mus faus rau hauv ces muaj ib tug txawm
los ua npau suav rau tsev neeg hais tias, nws mus nyob lub zos txias
ntawd mas nws tab mag 2 tug niam pog khej dub nyob ntawm nws ib sab
niaj hnub muab nws yuav ua qhev thiab cem nws tas li xwb mas nws tsis
paub nyob kiag li no.  tom qab no hmoob coj hmoob cov neeg mus faus
coob coob lawm ces thiaj ntsiag to lawm vim hmoob coob lawv ces luag
ho ntshai lawm thiab no ov.

Txhob pheej mus hais tej niag zaj nkaus cees li ntawd koj meb!  Kuv
mas kuv ntseeg tias tuag lawm ces yeej tsis mus leejtwg qhev li
no.......Mus faus nrog suav xwb txawm siv tias yuav ua suav qhev.  Yog
li coj peb sawvdaws mus faus nrog meskas ces peb ham tsis rov mus ua
meskas qhev thiab xwb los mos.  Ua qhev es yog ua ab tsi na?  Sawv
daws twb tuag tag, es tseem ua qhev txog ab tsi thiab?  Kuv tsis tau
hnov ib tug piav kiag meej meej tias aub, yawg no tuag mus ua suav
qhev mas yawg niaj hnub mus kwv hlau, ntaus txuas ntaus taus, mus ua
teb, hlais nplej, mus kwv taws los rau suav rauv, mus hnuv ntses los
rau suav noj, los yog mus ntxuav suav lub tsev quav no as.......  Kav
tsij npaj nyiaj mus pab niam hlob xwb tso txhob mus hais ub hais no
nawb.

hmoob st paul-- txhua yam neeg yeej muaj txoj kev ntseeg.  yog tsis
muaj kev ntseeg es yuav lam kam them $25,000 no nab.  ho qhov ntseeg
tias mus ua suav qhev mas tsuas hais raws general xwb.  piv li lub zos
txias ntawd suav yog cov coob nyob xwb, yus tsuas muaj 1 leeg hmoob
mus nrog luag nyob xwb ces yeej kawg mag luag muab yus tsuj xwb las
as.  txawm yuav yog nyob saum yaj ceeb, yeej ceeb, ceeb tsheej los yog
yus 1 leeg mus nrog luag nyob xwb ces kawg mag luag muab yus ua qhev
xwb puas yog mas.