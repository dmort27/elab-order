April 2, 2004
Nyob zoo cov kwv sawv daws:
Kuv yog Dr. Yang Dao. Kuv pom hais tias nej cov kwv thiab cov muam
nyiam politics. Kuv yog ib tug kev txwj neeg laus. Kuv xav hais tias
kuv cia nej sib cav nej los ntshai nyob tsam muaj tej yam nej ho xav
yuam kev. Kuv thiaj txiav txim siab los sau cov lus hauv qab no rau
nej coj mus xav.
Tam sis no kuv muaj ze 61 xyoos. Thaum lub 8 hli ntuj xyoo 1960, Xab
Txheeb (captain) Kong Le ntxeev Tseem Fwv Nplog (coup d'Etat), kuv
muaj 18 xyoo. Kuv soj nraim (follow) tus politics nyob teb chaws Los
Tsuas thiab nyob ntiaj teb los txog niaj hnub no. Kuv muab qhov muag
ntsia, kuv muab qhov ntsej mloog, kuv tau nrog luag nqis tes ua, kuv
nrhiav nyeem ntawv thiab ua research txog tus political evolution hauv
teb chaws Nplog thiab hauv ntiaj teb los tau 44 xyoo rau xyoo no. Los
txog niaj hnub no, kuv tseem yog kuv tus Dr. Yang Dao li qub, kuv tsis
tau hloov mus ua "liab" los puas "pseudo leftist" (communist) li tus
kwv Xang Lee tau hais. Tiam sis kuv tau yoog mus raws tus
international political evolution. U.S.A. twb nrog U.R.S.S. thiab
China sib tuav tes tas lawm. Cov teb chaws Indochina (Cambodia, Laos
and Vietnam) los maj mam hloov mus raws lub ntiaj teb. Hmoob Amelikas
tsheej 4-5 txhiab leej niaj xyoo rov qab mus noj peb caug nyob Nplog
teb. Cov videos pom Hmoob noj peb caug xauv npo nyob Phone Savanh xeev
Xieng Khouang mas puv tej khw hauv California, Minnesota, Wisconsin,
etc...
Tus kwv Xang Lee tau sau hais tias kuv yog "pseudo leftist"
(communist)tej zaum nws xav hais tias:
a) yog vim hais tias lub 5 hlis 1975, kuv tau mus hais Prime Minister
Souvanna Phouma thiab Vice-Prime Minister Phoumi Vongvichit tsis txhob
pub cov tub rog Communists mus tua peb cov Hmoob nyob Long Cheng kom
peb Hmoob tsis txhob raug luag tua pov tseg thiab kom peb Hmoob tau
kev tawm tuaj mus pom lub neej vam meej nyob rau France, U.S.A.,
Australia, Canada thiab lwm lub teb chaws;
b) yog vim hais tias lub caij (May 1975-July 1976)kuv tseem nyob hauv
cov yeej thoj nam nyob Thaib teb, kuv tau mus thov U.S. Ambassador
thiab French Ambassador nyob Bangkok thiab tau sau ntawv mus thov
Prime Minister of Australia kom lawv cov teb chaws no qhib kev tos
txais peb Hmoob thoj nam tawg rog nyob Thaib teb tuaj mus ua neej nyob
lawv teb chaws kom dim txoj kev txom nyem thiab txoj kev tuag;
c) yog vim xyoo 2002 kuv tau rov qab mus Los Tsuas teb es kuv tau mus
hais rau cov nom cov tswv hauv teb chaws Nplog hais tias ntiaj teb
hloov tas lawm, kom lawv yuav tsum hloov thiab peb los yuav tau hloov.
Tsis tas li ntawd kuv tseem hais kom Tseem Fwv Nplog Vientiane tsis
txhob xa tub rog mus tua peb cov neeg tseem nyob pem hav zoo cia
nrhiav kev thaj yeeb (peaceful solution) los daws lawv tej teeb meem
kom lawv dim ntawm txoj kev tuag thiab dim ntawm txoj kev tshaib kev
nqhis.
d) yog vim niaj hnub no kuv txhawb President Bush's Administration tus
foreign policy mus txhim kho lub teb chaws Nplog kom hloov zuj zus mus
rau txoj kev ywj pheej (freedom) thiab txoj kev meej tswv
(democracy)nrog txoj kev vam meej;
e) yog vim kuv tsis nrog General Vang Pao ua kev "kub xaj" (armed
resistance)mus tua teb chaws Nplog es kuv ho nrhiav ib txoj kev "kam
moos" (political way) mus txhim kho teb chaws Nplog.
Tus kwv Xang Lee ho tau sau hais tias General Vang Pao yog "rightist"
(anti-communist) tej zaum nws xav hais tias:
a) yog vim General Vang Pao ua "kam kub xaj" (armed resistance). Yav
tas los nws niaj hnub hais kom cov Hmoob nyob hav zoov hauv Nplog teb
kav tsij siv zog tua cov niag Nplog Liab cia nws yuav rov qab los pab
lawv ntxeev lub teb chaws Los Tsuas kom sawv daws rov qab tau ua nom
ua tswv;
b) yog vim General Vang Pao tau txwv tsis pub cov Hmoob nyob yeej thoj
nam Thaib teb tuaj teb chaws Amelikas vim nws tus hlob twb yuav rov
qab los coj lawv mus ntxeev teb ntxeev chaw cia yuav rov qab mus ua
nom ua tswv li yav dhau los;
c) yog vim General Vang Pao tau hais tias U.S. government yuav pab
luag tub hlob rov qab los mus ntxeev lub teb chaws Nplog cia yuav coj
peb Hmoob sawv daws mus ua nom ua tswv kav lub teb chaws Los Tsuas.
Yog tus kwv Xang Lee xav hais tias leej twg ua "kam kub xaj" mas yog
"rightist" (anti-communist) hos leej twg nrhiav txoj peaceful solution
rau national problem of Laos ces yog leftist (communist), ua li thaum
lub 11 hlis xyoo 2003 dhau tas los no General Vang Pao tau tshaj tawm
hais tias nws tus kheej yuav tsis ua "kam kub xaj" lawm. Luag tus hlob
tau mus nrog "communist Vietnamese high officials" sib negotiate nyob
Europe. Tsis tas li ntawd, hnub tim 2 lub 1 hlis 2004, General Vang
Pao tseem tau sau ib tsab ntawv mus rau President Khamtai Siphandone
nyob Nplog teb cia nrog luag sib negotiate txog teeeb meem teb chaws
Los Tsuas. Kwv Xang Lee puas lees paub hais tias General Vang Pao yog
communist lawm thiab?
Hnub tim 26 lub 2 hlis 2004, kuv raug caw mus koom lub rooj sab laj
nyob hauv U.S. State Department nyob Washington, D.C. Yawg Matthew
Daley uas yog tus Deputy Assistant Secretary for East Asia and Pacific
Affairs hauv U.S. State Department thiab Yawg Bruce Swartz hauv
Justice Department tau ceeb toom rau peb tsoom Nplog thiab Hmoob nyob
Amelikas teb tas nrho tib si paub hais tias:
1) U.S. Government tau nrog Lao Government tau sau ntawv cog lus hais
tias ob lub teb chaws no yuav sib pab ua tsov ua rog rau cov
terrorists nyob ntiaj teb;
2) U.S. Government tsis pub (tolerate) leej twg los pab neeg twg siv
thaj av Amelikas ua ib lub plateform of terrorism mus tua ib lub teb
chaws twg uas nrog Tseem Fwv Amelikas ntaus kev phooj ywg (diplomatic
relations);
3) U.S. Government tsis pab thiab tsis txhawb cov Nplog thiab cov
Hmoob nyob teb chaws Amelikas ua "kam kub xaj" (armed resistance)rov
qab mus ntxeev (overthrow) lub teb chaws Los Tsuas. Leej twg los pab
neeg twg ua "kam kub xaj" nyob teb chaws Amelikas rov qab mus tua
Nplog teb mas yuav raug txim 25 xyoos nyob hauv nkuaj.
4) U.S. Government tseem yuav rau txim 25 xyoos ib yam rau cov neeg
pab nyiaj pab txiaj mus rau cov neeg tos kev tua Lao Government tej
tsheb, tej pej xeem thiab tej vaj tej tsev.
U.S. Government tau hais li no rau peb ib pab neeg muaj txog 50 leej
Hmoob thiab Nplog, kwv Xang Lee puas yuav hais tias Tseem Fwv Amelikas
ua liab (leftist) lawm thiab? Kuv xav kom kwv Xang Lee ho teb kuv cov
lus rau peb sawv daws paub.
Dr. Yang Dao

Nyob zoo tij laug Tswv Dao:
Cia siab tias nyaj ntu no koj thiab tsev neeg yuav ntsib kev kaj siab,
nyob xeeb nrog ib zaj tsoom Hmoob.
Zoo siab uas koj ho siv koj lub sijhawm muaj nuj nqis tuaj nrog peb
sib pauv tswvyim hauv no. Koj cov lus qhia kuj pab tau kuv tus kheej
txoj kev to taub txog livxwm (keebkwm) Hmoob thiab Lostsuas lawm ntau.
Ua tsaug uas koj ho tuaj cuam tshuam qee yam uas peb sib cav tsi
tshuam raws kev lawd.
Movtshua,
Paaj Nruag Yaaj

I must agree with you Moobsib! Hmong only united on the surface, but
not deep enough to the bone. I remember a couple of years ago Ya once
said thaum nws ua school board es muaj racial tension nyav nyav hauv
Wausau twb tsis muaj cov Hmoob hu tuaj support nplig nws siab, tseem
muaj cov cem nws tias kom txhob muaj muaj tswv yim mus hais hais ntau
yam tsam cov Americans ntxub ntxub cev Hmoob nyob tsi tau hauv Wausau
lawm. Based on his view above and the many incidents I had seen
happened in the past, I would say Hmong is still far away beyond a
real unity.

pdy, yog ua li cas ntu no koj ho hais niag xu das li no lawm thiab
mas? los khiav politic american tau ob peb xyoo no, tsis yog yus ua
politic hos yog politic ua yus lawm los hehehehhe... seb twb yeej
hais,,, thaum nas nkais tsis tawm no ces  niam nej hnub mus dib tsam
no nas nkais tawm tuaj lawm no ces ho tsis xav tua lawm no, yog ua li
cas tiag mas?
Politically we may seem diverse, and that's exactly politic is all
about. Culturally we are more united then ever, exept a few religion
culture believe. Overall, we are just as good as any other nations.
The peace of mind about this unification lay in the key of "ACCEPTING
and RESPECTING" each other life-style and view as one rooting Hmong
people on our social culture events.

Nyob zoo Tobe,
Kuv tus kwv Yag Maivntsumfwj mas nws yog tus on top of the ball. Kuv
mas yog tus a section of the ball. Ob tus neeg no, kuv xav, nyias pom
nyias qhov tseeb.
Nej sawv daws cov lus kuj ua lub teeb pom kev rau kuv lawm ntau. Txawm
li ntawd los xij, kuv tseem pom tias peb ib tsoom Hmoob feem coob tsi
tau xav thiab pom txog li peb qee leej xav thiab pom. Peb feem coob
yeej ntshaw kom peb muaj kev haumxeeb hauv tus txha tuaj tab sis peb
feem coob tsi muaj dedication thiab effort ua kom qhov ntawd tshwm
sim. Peb pheej depend on some one else make it happen rau peb. Yog vim
li no mas politics thiaj pheej siv peb tas zog xwb. Nov yog qhov kuv
pom.
Mov thiab tshua,
pdy

Nyob zoo kwv Xang Lee:
Kuv thov ua koj tsaug uas koj tseem muab clarification txog GVP thiab
kuv, DYD, wb ob lub political positions. Nyem no kuv to taub koj zoo
lawm. Vim thaum nej khiav tawm hauv teb chaws Nplog tuaj mus rau txawv
teb chaws, nej sawv daws tseem yau yau los tseem hluas hluas. Nej tsis
tau involved mus rau hauv Nplog thiab Hmoob politics nyob Nplog teb,
kuv thiaj yuav tsum qhia rau nej paub txog cov political terminologies
uas sawv daws ib txwm siv los txog niaj hnub no.
Hauv peb Hmoob thiab Nplog lub world politics, lo lus hais tias
"rightist" txhais tau hais tias "faij khuam" that means
"anti-communist". Cov Pathet Lao hu cov "rightist" no ua cov "khuam
tsav" that means "extremist rightist" los puas cov "patikan" that
means "reactionary rightist". Dua li ntawd ces lo lus hais tias
"leftist" yog cov Royal Lao Government hu cov Pathet Lao ua cov "faij
xaiv" los puas "communist".
Thaum lub hlis June 1974, ib tug nom Pathet Lao tau sau hauv
"Political Program of 18 Points" hais tias "yuav tsum condamn cov
khuam tsav uas yuav tshwm tawm tuaj". Kuv nyob hauv National Political
Council kuv tib leeg thiaj teb hais tias yog muaj "khuam tsav"
(extremist rightist) mas yuav tsum muaj "xaiv tsav" (extremist
rightist)thiab. Kuv thiaj kom nws sau hais tias "yuav tsum condamn cov
khuam tsav thiab cov xaiv tsav uas yuav tshwm tawm tuaj". Tus "huam
nab" Pathet Lao ntawd tsis kam ntxiv "xaiv tsav" (extremist leftist).
Kuv thiaj hais tawv tawv hais tias yog nws tsis kam ntxiv lo lus "xaiv
tsav" mas kom nws muab "khuam tsav" tawm. Yog tsis muab lo lus no tawm
ces kuv tsis kam xees (sign)daim document. Thaum kawg thiaj muab ob lo
lus "khaum tsav" thiab "xaiv tsav" no tshem tawm hauv "Political
Program of 18 Points" raws li kuv hais. Kuv thiaj xav kom nej cov kwv
thiab cov muam paub txog ob lub terminologies no zoo zoo. Thaum nej
sau txog Hmong and Lao history, nej thiaj tsis sau yuam kev.
Muaj ntau tus hluas kuj tsis paub distinguish    "Vientiane Accords
1973" thiab "Political Program of 18 Points" yog sib txawv li cas.Kuv
tsis tau sign qhov "Vientiane Accords 1973" uas twb sign between Royal
Lao Government thiab Neo Lao Hakxat (Pathet Lao) thaum lub 2 hlis 1973
nyob Vientiane. Kuv los ua member of National Political Council of
Coalition (Congress) thaum lub April 1974-May 1975 xwb. Vim muaj ib
tug hluas tseem sau txog kuv thiab "Vientiane Accords 1973", kuv thiaj
muab clarification zoo li no rau nej sawv daws paub.
Lub hlis May 1975, cov Amelikas tso peb pov tseg tas. Cov communist
troops yuav mus tua General Vang Pao cov tub rog uas lawv hu ua cov
"khaum tsav" (extremist rightist). Hnub tim 11 lub May 1974 kuv thiaj
mus hais Prime Minister Souvanna Phouma thiab Vice-Prime Minister
Phoumi Vongvichit nyob Vientiane kom cheem cov communist troops tsis
txhob mus tua Looj Ceeb. Yog kuv tsis nyob Vientiane lub sam thawj
ntawd, cov communist troops qhib tsam tua peb Hmoob mas ntshai cov
phom loj 130 muaj 5-6 rab nyob tom nras Laj Xeem (Lat Sene) yuav tua
tuaj rau hauv Looj Ceeb kom ntsoog tas thiab cov communist troops los
yuav los mos peb cov tub rog uas tshuav tsawg tsawg zov lub niag tshav
dav hlau Looj Ceeb xwb mas ntshai peb cov pej xeem Hmoob yuav tuag sib
tsub sib nias.
Hnub tim 11 May 1975, thaum 2:30 PM, kuv thiaj caij dav hlau mus rau
Looj Ceeb. Hnub tim 12 lub hlis May 1975, thaum 9 teev sawv ntxov,
General Vang Pao thiab kuv wb ob leeg sab laj hauv nws tsev nyob Looj
Ceeb. Wb thiaj tau txiav txim siab (made decision) tawm hauv teb chaws
Nplog mus kom tsis txhob muaj sib tuas nyob Looj Ceeb, peb cov pej
xeem Hmoob thiaj tsis tuag thiab thiaj dim tawm tuaj mus coob. Hnub
tim 14 lub 5 hlis 1975, thaum 10 teev sawv ntxov, General Vang Pao ya
dav hlau tawm hauv Looj Ceeb mus rau Thaib teb; kuv caij tsheb tawm
hauv Phak Kheb rov los Vientiane. Hnub tim 15 lub 5 hlis 1975 (hnub
tom qab), thaum 3:30 AM, kuv thiaj coj kuv tsev neeg 37 leej khiav
tawm hauv Vientiane hla dej mus rau Thailand. Muaj tug puav neeg dag
tsis paub tab tseem liam hais tias thaum cov Pathet Lao tua Hin Heup
hnub tim 28 May 1975 tas mas kuv tseem tuaj mus khoxana nyob Ban
Sone-Nasou. Thaum lub caij ntawd kuv twb nyob Namphong Refugee Camp
lawm; kuv niaj hnub nrog General Vang Pao sab laj saib yuav nrhiav kev
li cas rau peb Hmoob thoj nam tawg rog taug mus tom ntej. Lub hlis
June 1975, General Vang Pao raug Tseem Fwv Thaib kom tawm teb chaws
Thaib mus lwm teb chaws, tshuav kuv tib leeg thiaj los mus nrhiav kev
rau peb Hmoob tawm hauv Thaib teb tuaj mus rau France, U.S.A.,
Australia thiab Argentina raws li kuv twb tau piav rau nej mloog ua
ntej lawm.
Muaj ntau yam nej cov kwv thiab cov muam nej tseem tsis tau paub txog
peb Hmoob liv xwm (history). Kuv thiaj xav kom nej yuav tsum nrhiav
kawm thiab ua research kom txhua txhua tas nej mam los sib cav. Kuv
twb ua research tau 44 xyoos thiab record tau muaj 1,000 (ib txhiab)
daim audio-cassettes thiab video-cassettes txog peb Hmong history nyob
Laos tseg. Kuv tau interview General Vang Pao muaj 30-40 hours xyoo
1977 thiab xyoo 1980 nyob Montana. Kuv twb tseem niaj hnub ua research
ntxiv, vim tseem tshuav ntau yam kuv tseem tsis tau paub txog los puas
tseem tsis tau hnov meej meej. Jean Larteguy thiab kuv twb muab
General Vang Pao lub neej ua tsov ua rog sau tas ua phau ntawv Fab Kis
xyoo 1978 nyob Paris, France. Luag tej cem General Vang Pao ua
"mercenary of the C.I.A.", tsuas muaj kuv tib leeg nyob hauv ntiaj teb
thiaj defend General Vang Pao thiab peb Hmoob xwb. Nej xav paub tseeb
mas nej nyeem kuv phau ntawv, Hmong at the Turning Point (1993).
Kuv tsis xav nrog tub Charlie Xiong los puas Xeeb Xyooj nyob Michigan
State sib cav vim nws tsis paub dab tsi txog Hmong history yav dhau
los. Kom nws mus nug nws txiv saib leej twg tua Nom Tooj Yaj xyoo 1983
nyob hauv Neo Hom lub yeej tub rog nyob Pakchom hauv Thaib teb. Kuv
xav kom txij hnub no mus, nws tsis txhob lam tau los sau thuam tus ub
tus no ntxiv lawm. Yog hnub twg Nom Tooj Yaj sawv los mas ntshai yuav
muaj neeg txaj qhov muag los tseem raug mus nyob txim.
Peb Hmoob tsawg tsawg, kuv tsis xav kom nej cov hluas niaj hnub sib
cav sib ceg tej yam uas nej paub tsis meej. Nej yog ib cov
intellectuals, nej yuav sau tus dab tsi los nej yuav tau xav zoo zoo
tso mam sau nyob tsam muaj tus paub tshaj nej ces luag yuav luag nej
ces zoo ib yam li luag luag tas peb haiv Hmoob. Vim kuv tsis xav rhuav
peb Hmoob lub qe rau luag lwm haiv neeg hnov, kuv thiaj sau ua lus
Hmoob rau nej. Tiam sis nco ntsoov hais tias luag lwm haiv neeg kuj
muaj coob tus paub lus zaub ntsuab thiab kom nej ceev faj.
Kuv sau li no xwb. Txij nyem no mus, kuv yuav tsis muaj lub sij hawm
los muab information txog peb Hmoob liv xwm rau nej lawm. Kuv vam hais
tias nej yuav ua ib cov tib neeg paub tab thiab thoob tsib. Kuv xav
pom nej cov kwv cov muam txawj ntse tsis txhob mloog cov lus paj lus
cua, lus dag lus ntxias nej sib tawg los nrhiav tswv yim pab peb Hmoob
kom tau ib lub neej zoo mus yav tom ntej.
Dr. Yang Dao

Dr. Yangdao:
Ntshai koj thiab kuv wb yuav zoo li zaj dabneeg, "Tus Plis thiab Txiv
Tsov."
Thawj zaug uas tus Plis hnov Txiv Tsov nyooj mas nws ntshai, ntshai
poob plig tas.  Tabsis thaum Tus Txiv Plis hnov thiab pom Txiv Tsov
mus, mus thiab los, los nws ntsia Txiv Tsov kuj tsis heev luaj twg ces
nkawd cia li sib txuas lus.
Lub ntsiab lus: Familiarity breeds contempt.  Yog koj pheej hais, hais
qublus thiab pheej tuaj hauv no ntau mas tejzaum kuv yuav ciali xav li
tus Txiv Plis xav rau Txiv Tsov lawm xwb.
Txawm licas los yog muaj lus tsiv siab dabtsi peb Hmoob rov sib hais
peb xwb; txhob coj peb tej teebmeem coj mus hais rau lwm haiv neeg.
Luag yeej tsis tsa leejtwg cai.  Qhov kawg ces peb rov los nyob xob
pus; ibleeg tsis kam mus fim ibleeg.  Noj mov twb tsis sib hu lawm
thiab.  Ntawm kuv!!  Kuv tseem cia siab ntsoov rau koj zaj nkauj,
"Sibpab Ciajvaj." Tabsis, kuv mloog koj cov lus mas ntshai Zab ntxias
Tsov Cuab Ntxiab saum ntoo xwb.
Charlie

Dr. YajDaus:
Ua tsaug rau koj cov lus foom hmoov zoo rau peb cov hluas.  Zoo siab
uas muaj nej cov ua tij txawj xav, txawj hais, txawj coj es peb HMoob
thiaj li muaj koob nto npe zoo los txog niaj hnub no.  Vam tias peb
HMoob raus yuav muaj kev vammeej zuj zus mus ntxiv lawm yav tom ntej
xwb.  Ua tsaug!!
Respectfully (hawm thiab hmov tshua),
Brandon