Vue,
Zoo siab rau koj cov lus teb. Raws li kuv pom koj piav dhau los mus mas
koj muaj ib tug phauj thiab yawg laus los nyob rau tim DD thiab, puas
yog? Koj hais tias yog luag tej niam hu lawv kwv lawv tij tim Nplog teb
khiav los rau tim DD xwb no. Ua li koj tus phauj thiab tus yawg laus,
tsis yog koj hu lawv los thiab lawv thiaj li khiav los los.
Yog ua cas yus tias yus pab Hmoob no, yus ho cev ib txhais tes pab ib
co, yus ho xuas taw tuam ib co. Qhov no kuv tsis to taub Hmoob HR lub
siab lawm. Cev ib txhais tes plws Hmoob taub hau, ib txhais tes tuav ib
rab pas nplawm Hmoob........hahaha.

hmonglaos aw..ua cas koj los yuav mus to taub nyuaj ua luaj thiab lau.
tos cov hmoob tim dej dawb raug dag los yeej yog muaj cov hmoob mekas
to taub nyuaj npaum koj thiab ne.
yog kawg los mas. kuv ob tug phauj khiav tim hav zoov los. lawv yog cov
khiav phalais los. kuv tsis tau kom lawv los tab si thaum lawv los txog
ces lawv hu rau kuv tus txiv ntxawm  nyob california hais tias lawv los
txog lawm. kuv txiv ntxawm mas zoo siab heev. rau qhov nws tshuav ob
tug muam khuam rau tim hav zoov tau 28 xyoo. nws tiv tauj tsis tau li.
nws twb xav hais tias nkawv tuag lawm no. tab si ua cas tseem maub maub
tuaj txog hauv dej dawb thiab. kuv txiv ntxawm twb mus xyuas phauj
nkawv ob zaug lawm.
ab ya, kuv nim tau hais rau koj hais tias kuv pab hmoob na. kuv txhawb
lawv lub koom haum human rights kom lawv pab saib puas tau kuv ob tug
phauj lawv tuaj xwb. kuv tseem muaj ib cov kwv tij khiav tim nplog teb
los. cov no mas kuv yeej tsis xa nyiaj mus rau li nawb. rau qhov kuv
twb hais mus rau hais tias kom txhob los txhob lo. tos hnov xwb twb
tuaj txog dej dawb lawm. niaj hnub no ces kuv tsis quav ntsej li es.
muaj 3 yim ces lawv twb rov mus nyob lawv qhuas ntxhias tim teb chaws
nplog. kuv nyuam qhuav xa tau $300 mus rau kom coj mus yuav ib co lauj
kaub ua mov noj. kuv mastsis zoo li nej nawb. yog tsis mloog hais ces
tsis pab li hos. yog tus twg yuav tuag tiag mas kuv yuav tau qhia kom
mus ntsib cov neeg pab tau. hos yog lam khia li kuv cov kwv tij ntawd
xwb ces kuv yeej kom rov qab, yog tsis rov ces txhob taij kom kuv xa
nyiaj mus rau li.
koj kuj nug kiag lawv cov HR saib lawv lub siab ho zoo li cas. tej zaum
lawv los yuav xav ib yam li kuv xav thiab nawb. rau qhov lawv paub hais
tias cov hmoob tim dej dawb mas yeej zoo ib yam li kuv cov nyuag kwv
tij ntawd thiab xwb tiag. yog los li kuv cov kwv tij ntawd xwb ces
txawm kuv yog lawv cov HR los kuv yeej tsis khav hais tias yuav pab
txhua tus no nawb. rau qhov yeej pab tsis tau es lam yuav mus dag dag
kom hmoob nim qhuas qhuas hais tias yuav muaj peev xwm pab npaum ub
npaum no.
yog tsis mloog lus es hnov rov qhov twg khiav qhov twg ces haj tsis
xuas pas rau pob tw kom mob thiaj paub hais tias tsis zoo lam tau lam
ua tsam raug teeb meem. hos tus twg mloog lus (ua raws txoj cai) ces
haj tsis hlub tus ntawd tshaj le es.....hahaha