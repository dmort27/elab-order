Phabej,
Kuv nco hais tias koj tus hluag nkauj hu ua Nplias tsis yog Kab Nplej
sad....Niag tsov tom e ua cas tsis khiav kom los dhau plaws ces peb tus
muam twb ntsis raug noj tshuaj los mas.Sub koj los khuam tau 1 xyoo
ntawm zos Pham Maij los?Thaum  lub caij koj nyob Phammaij ntawd ces koj
phooj ywg Phwvnyawm twb muab ib niag pog ASMESKAS dub lawm os....thaum
nyuam qhuav tuaj txog saib mas dub-b cuag hluav ncaig tab sis tuaj
nyob-b ua cas zoo li ib hnub dawb zuj zus tuaj lawm.Yog txhob khiav los
California ces kawg xaus rau dub lawm.Ab ...zoo li koj tseem hlub peb
nyuag muam ntawd kawg as...koj ces ua kiag phooj ywg TseemYeej zaj lawm
lauj....xav txog thaum twg los nco kuv yuav tau muab kuv hloov npe
txhob hu ua Phwvnyawm no lawm xwv koj thiaj tsis nco-o tej qub zaub
lawm.
Phiaj e...
Ua cas es kuv mus vacation tau 2-3 hnub no xwb nej yuav sib ceg muaj
cem ua luaj naj....
Ua cas es koj twb muaj 14 xyoo koj tseem ntshai tus hluas nkauj ntawd
thiab maj? Lam yog kuv mas nws yeej mag quav daim lawm ned...nej cov
hluas ko ua cas yuav mus taj tag npaum...kuv ces thaum kuv muaj 4 xyoo
kuv txiv twb coj kuv nrog kuv txiv mus thaum hluas nkauj lawm...kuv
tseem nco muaj ib zaug kuv txiv muab ib daim pam liab rau kuv vov pw
saum ib lub rooj ntoo rau qab khav kuv txiv mus tham hluas nkauj li 2-3
dag ntawm kuv,kuv txiv hais rau kuv tias me tub ib ntsis koj tsim los
koj hu kuv no ces koj hais tias tij laug wb mus tsev os..... Txhob hu
tias iv no nawb....kuv hais rau kuv txiv tias ua li ntawd....kwv yees
li 1-2 teev kuv twb tsaug ib tsig zog...kuv tsim los ucas yog nyob rau
zoov thaum ntawd kuv tsis nco tias kuv txiv wb mus tham hluas
nkauj....kuv tsim kiag los kuv pob siab ntav....ces kuv cia li hu kiag
tias iv koj ua twg lawm os....kuv hu 2-3 los...ces kuv txiv thiaj hais
tias kuv nyob qhov no koj txhob ntshais thaum kuv txiv hais li ntawd
ces kuv hos tsim meej lawm kuv thiaj nyob twj ywg.....tag kis kuv txiv
los tham rau kuv cov txiv ntxawm,niam ntxawm thiab kuv niam lawv mas
kuv txaj muag kawg tiag.Kuv ces 8 xyoo xwb yeej aws tau ib nyuam hluas
nkauj yus lam hais tias yog yus tus,nyob-b cov niag ua tij muab xyua
tag ces li muab yus  laim pov tseg ua rau yus cav nco-o thiab....thaum
kuv 13 xyoo kiag yeej hawj heev li lawm ntag.....hluas nkauj hmoob ces
thaum nws hais rau koj tias koj coj kuv tuaj ua si LiNo xwb
los....thaum ntawv txhob hais lus lawm kav tsij xuas tes hais thiab ua
pa hlob pa yau lawm xwb ntag mas nws thiaj hais tias koj coj nws tuaj
ua si no nawb....ua cas yuav lig rau koj hwv lawm os.....teb chaw no
ces tsis npau suav li lawm os....
Moobsib....
Kuv tseem xav tias koj tsis txawj ua hluas raug li no....thaum twb yuav
tau niam tij lawm koj tseem txawj mus nrhiav cauj li koj piav ko
thiab....kuv ces txij kiag tuaj txog teb chaw no yuav kiag poj niam
lawm ces txoj me kev ua taw tu nrho hnub ntawd los txog rau hnub no
txav tsis tau ib taw mus qhov twg kiag li lawm os.....
Tshua e...
Ua cas koj es luag tseem tab tom tham txog qhov muaj-j ceem thiab lom-m
zem. Ua cas koj yuav muab tshum ua sawv daws xiam thaj tag,tham los
tham tau thaj chim-m lawm xwb naj...koj yuav tau txias zog
nawb....thaum txog zaj kub-b koj mam kub paub....zaj no yog zaj txias-s
sad....ua cas luag tseem tab tom ua hauj lwm koj yuav nthe ua laug kem
cev tag li.....
Ua tsaug
Phwvnyawm

Phabej,
Koj mas tsawg ib lub tswv yim lawm. Yog kuv mas txawm niam txiv yuav
hais npau ub npaum no los yog yus txoj sia khi rau nws, nws txoj sia
khi rau yus lawm mas kuv yuav tsis lam muab nws tso tseg ua kev tshua
mus tag ib sim li niaj hnub niam no koj. Ua li cas es tsis muab nws pus
kiag los rau thaibteb xwb es tseem yuav muab nws dua tseg lawm thiab
mas? Tej nqis tshoob nqis kos ntawd yog muaj tsis txawm pem los tsis
tag yuav nrog niam txiv hais, mam li hais tom qab tsuav kom yus tau
nws, nws tau yus xwb. Yog koj tawv txaus ces twb tsis plam rau dej
tshoob mus li ntawd. Ziag no ces kawg muab coj los ua dab neeg hais
lawm xwb, tsis txhob nco nco lawm tsam dab poj ntxoog lam los haub siab
ntsws thiab laiv.

Phooj ywg Xejthim,
Yeej yog li koj hais lawm, yog tsawg ib lub tswv yim lawm. Qhov tiag
ces yog ntshai plaub ntshai ntug es thiaj yuam kev. Tsis tas li vim yog
mloog tej laus lus dhau hwv lawm es cuab ua qhov zoo no tab sis tseem
tau qhov niag phem. Xav tias tsis txhob nyiag lawv tej ntxhais tsam
lawv foom phem phem rau yus ces ho ua neej tsis zoo vim lawv tsis pom
zoo lawm ces yus txiav yus tus kheej kom tau xwb tsam ho txhaum plaub.
Koj yeej paub zoo tias peb Hmoob txoj niag kev cai tshoob kos ntawv
nruj li cas-yus nim xav ntev xav luv-xav tias yog poj ua tseg yawm ua
cia ces kav liam ua ib siab no xwb.
Hehehehehe...tom qab no KN mus ua neej lawm, hli tsis ntev xyoo tsis
ntau, nws niam thiab nws txiv lawv ho khiav los tswm rau Thaib teb nws
niam ho tuaj quaj quaj rau kuv tias "paub li cia neb sib yuav os me tub
es tsis txhob muab neb sib cais; vim txij koj ncaim nws los lawm ces
nws ua neeg lwj siab heev ces nws cia li caum ib tug niag yawg ntsuag
Hmoob mus lawm es twb tsis qhia wb 2 tug laub paub li; thaum lawv rov
tuaj hais tshoob ces nws hais rau kuv tias nws tshai tsam qhia wb 2
niag laus ces wb yuav sis kam nws mus yuav niag Hmoob ntawv es nws
thiaj li tsis qhia wb paub es thiaj nyiag kev raws Hmoob lawm; cas kuv
nim muab xav mas kuv khuv xim ua luaj es yuav tu kuv siab tag npaum no
os me tub aw..." Kuv thiaj teb nws tias, niam tais, "txhob tu siab os,
tej zaum yog wb txoj hmoo yeej los zoo li ntawv; cia txhob tham thiab
txhob xav txog lawm thiaj li tsis ua rwj ua aws ncu lawm mog..." Ces,
aub yau, niam tais ho quaj quaj ua kuv ho sam tam tag li thiab. Thaum
ntawv niam tais mam li ho tuaj yeem yuav muab nws tus ntxhais yau, KN
tus niam hluas (only 14 years old) thab rau kuv. Nws hais kom kuv cia
li mus yuav xwb xwb li, tsis yuav mas nws yeej tsis zoo siab li. nws
yeej zoo siab, txaus siab muab pub kuv dawb dawb tsis sau ib kis li
ntag no. Tab sis kuv hais rau nws tias kuv tsis kam (tsis khuv) yuav ua
li ntawv, vim yog hais tias kuv yuav KN tus niam hluas ces peb yuav yog
ib tsev neeg (peb yuav sib hlub, sib ntoj sib ntuv, yuav sib pom sib
ntsib txhua lub sij hawm), ntshe yuav ua rau KN wb mob mob siab.  Tsis
tag li ntawv xwb ntshe yuav tsis ncaj ncees rau KN li. Thaum kuv hais
li no tag rau niam tais ces niam tais haj yam quaj thiab nws ho rov tu
tu siab rau nws tus kheej, nws ho yws yws thiab muab liam rau KN txiv
(cem qhuav rau kuv mloog) tias yog tim niag yawg thaub laus es nws tus
me KN thiaj tsis tau kuv-yog nws yog txiv neej coj cai ces nws yeej cia
KN yuav kuv lawm.
Phooj ywg txhob txhawj tsam ho raug dab poj ntxoog os, peb twb cawm tau
KN lawm, ziag no luag twb mus ua luag neej qhuas ntxhias kaj siab lug
tu tub tu kiv vam ntws li xub ntab nroo ntws li xub mu lawm. Hos yus
los kuj zoo ib yam li ntawv lawm thiab. Nyias nim laus laus nyias lawm
tuj tiag li os. Tsuas tab yog suav daws tham txog lub topic no ces kuj
ras duj dheev tias yus tau taug ib txoj kev zoo li ntawv dhau los lawm
es thiaj lam muab tham ua dab neeg xwb.

Ntuj awd Phabej,
Es nws tus niam hluas tsis zoo npaum nws lawm los cas tseem xyeej thiab
mas? Tam tseeb li lau, yog kuv mas ntshai tes dej num twb tiav lawm os
cas tseem yig ua luaj li....luag twb tias tsis tau niam laus ces ua kom
tau niam hluas no nev es cas tseem hos yig yig ua luaj thiab maj. Yog
yuav kiag tus niam hluas ces kuj piv tam li yog nws lawm los mas.
Yog daj dee tsis sib tau ces kav tsij npaj tub es thaum twg tub tiav
txiv ces mam li rov mus xyuas saib nws puas muaj ntxhais zoo ua nyab
xwb las as. Nej cov txawj txawj kwv txhiaj twb pheej hais tias yog tsis
tau nws ces mam li yug tub yug ntxhais los kom sib tau es xwv yus thiaj
li tau sib ntsib sib pom nev puas yog?
Mloog nej tej kev nkauj kev nraug no mas lom zem kawg kiag nawb yom.
Kheev lam yus lub hnub nyoog lam tig tau es muab yus tig rov rau thaum
hluas ib zaug ntxiv mas kuv xav ntshai yuav haj yam zoo. Li cas los kav
tsij ua ib siab hlub yus pab me niam tub xwb thiaj li yog yus li.

Phabej,
Ua li Xejthim hais ua cas koj yuav tsawg ib lub tswv yim lawm os....Ua
cas kuv tus es lawv niam thiab lawv txiv ho hais tias koj coj mus txog
Thaib ces yog koj tug lawm no laiv...koj yuav tuaj kuv tseem nyiag kev
tuaj kuv ib leeg...kuv tseem dag nws tias kuv rov los yuav nws zaum no
ntag....tau 2-3 hnub tsis pom kuv mus xyuas nws lawm....nws mam tuj tim
peb tsev tuaj nug kuv cov muam tias nej tus nus dua twg lawm? kuv tus
muam hais tias pebtus nus ces twb qiv kauv txhais rov mus kawm ntawv
nram Vees cas lawm....ces nws mam tsa suab quaj rau kuv tus muam tias
nej tus nus mas siab phem-m tseem dag kuv tias nws rov los zaum no yog
rov los yuav kuv no...
Phabej...kuv paub cov tsev koj hais nyob ntawm qab tshav nyooj hoom los
mas, yog li ntawd tus muam ntawd yog cov yau nyuam qhuav nto nkauj kiag
xwb...koj qhia nws txiv npe rau kuv puas tau? chim no koj qhia los yeej
tsis ua cas yog peb cov kwv tij xwb ub zos koj hais no mas tsis yog kuv
tsev neeg tug dab ,tug qhua.......yeej yog li koj hais los mas thaum
ntawd yus sis muaj ib npib los ib kis nyiaj ces yeej tws kev tag li koj
hais...peb cov no mas tsis tau txom nyem ces yeej tsis paub kiag li
od.......koj hais li ntawd es koj niam thiab txivpoob rov tom qab tuaj
tsis tau ua ke nrog koj los? tij laug yajThao twb los nyob lub zos koj
los nyob thiab ned ua cas koj ho tsis paub yawg?kuv xav tias yog tib
lub caij nas? Thaum lawv tua tsev hmoob Hawj koj khiav tuaj lawm los?
tsis yog li ntawd ces tij laug Yaj Thao lawv ua nej ntej lawm.....Hais
tog rov mus xyuas ces koj yawg e...tam sim no ces saum roob Phammaij
koj tus hluas nkauj lub zos ces yog hav zoov lawm xwb....lawv cov nyob
tim Ban done tseem mus tua Nyujqus saum roob Phammaij thiab
Phamneeb.Thiab cov Chaofa pheev nyob saum ces cov neeg kuj ntshai-ai
mus thiab....
Xejthim ....thaum lub caij ntawd kojtwb muaj 12 xyoo lawm yog koj yog
hom hawj-j li kuv ces yeej ua taw tav tog-g lawm....thaum lub caij kuv
rov los nrog hmoob noj peb caug xyoo 1973 ntawd heev kawg los kuv tsua
muaj 13 xyoo xwb...kuv tseem kawm hoob 6 xwb ne.....kuv mas haib kawg
li lawm nawb...cov nkauj rog-g los kuv yeej tsis ntshai kiag li
lawm.....muaj ib zaum ib niag nkauj rog tsis yog kuv muab nws
teem...nws tseem muab kuv teem nkaus rau ntawm lub dab zom zeb.....nws
mas ua heev tsis,tsis heev ua rau kuv ua yuav luag tsis tau pa....kuv
thiaj hais rau nws tias maj mam me ntsis chim no twb lig-g lawm yeej
tsis muaj leej twg tuaj phoom wb lawm nad....Aub tham ntau zog lawm mam
tham dua lwm zaus.....

Phabej,
Zoo koj txiav txim siab tsis yuav tus niam hluas mas yog lawm.Kuv muaj
ib tug tij laug kwv tij ces txawm muaj ntsis zoo li koj zaj dab neeg no
ntag....tsis tau niam laus ces txawm yuav kiag tus niam hluas ...tom
qab txiv laus, txiv hluas tuaj xyuas niam tais thiab yawm txiv ces mus
tuav co ua ke, niam laus pheev tsuj txiv hluas ko tawv tas zog,nws xav
tias yuam kev,nws ib nyuag txav los pheev los tuj tas zog,nws los ze
yus pheej tej niag de los npaws yus mam mus dhau yus lawm...tij laug
thiaj los hais rau covtxiv ntxawm tias ua cas niam laus pheev ua li
ntawd? cov txiv ntxawm thiaj hais rau tij laug tias koj yeej meem txav
deb nws txhob mus ze nws tsam nws liam koj tias, koj xuas nws los yog
thab nws ces yawm txiv lawv muab koj nplua los kho nws nawb....txij no
lawm yav tom ntej koj tus niam laus tuav co koj txhob mus nrog nws tuav
co.koj poj niam txawm nyob ntawd los koj yeej meem nrhiav kev txav kom
deb thiaj yuav tsis muaj teeb meem.Yawg thiaj hais tias muaj tej zaum
tuav co tsaus-s ntuj thiab mas niam laus cia li cev tes tuaj xua yus Q*
li hos...cov laus mas cem-m  tij laug kawg kom txhob lam thab...ua ua
ces twb yog tau li 1 xyoos ces thiaj tsis thab yawg lawm.Koj mas yog
tseem yuavtus niam hluas thiab mas ib ntsis KN neb yeej sib lo kiag
xwb...Tej zaum yog koj txoj hmoo los li ntawd ces ua ib siab nawb
mog....kuv tus ces kuv yeej paub tias nws tseem nco-o kuv tab sis kuv
twb tsis nco nws lawm....vim kuv tau tus zoo thiab nyiam tas siab nrho
lawm ces tsis nco leej twg lis lawm,nco nws ib leeg lawm xwb yog yus
tus tav lawm tiag-g.....nej mas ua cas yuav ua lub neej nco ntsuj
ntsoovtag mus li....kuv muaj ib tus txiv hlob nws twb muaj 80 xyoo nws
tseem nco nws tus qu hluas nkauj....tus hluas nkauj twb tuag lawm los
nws tham rau yus nws seem los kua muag.....kuv yeej paub tias kev hlub
tsis yog tej yam yuav muab tshem tau yooj-j yim.Twg-g rau lawm ces nco
mus txog hnub tsis muaj txoj sia.....

Ceev faaj ov, Phabej.. Ib ntsiv nyuas kwv Phwvnyawm ntawd ho nrhav
plaub rua koj nawb.... hahahahahaha...
Enjoy mej cov story kawg...
Hey!...Phabej, puas yog wb ib leeg twg ntaus rau Sunrise tus ntsia hlau
los li cas es yuav mob nws siab ua luaj?
MS

Phooj ywg Xejthim,
Yeej xav ntev xav ntau kawg li tab sis xav tsis tawm qhov yuav zoo li
yog li thiaj li txiav txim siab tsis take tus niam hluas. Xyov yog
txiav txim siab yuam kev los yog li tiag?
Tej paj ntsha lus taum ces yeej hais li koj hais tiag tab sis in
reality nws tsis yooj yim li siab xav.

Phooj ywg Moobsib,
Nws yuav nrhiav plaub li cas tau, tsis yog kuv tsis kam yuav lawv tus
ntxhais nev, yog tej niam tej txi tsis pub wb sib yuav vim kuv pluag
tsi muaj nyiaj them tau nqi ntshoob kos es thiaj li raug teeb meem li
xwb. Tab sis thaum peb cawm tau lawv tus ntxhais lawm ces cov niam cov
txiv kuj tsis ua plaub rau kuv li cas vim tsis yog tim kuv hos yog tim
lawv xwb ces kuj cia li tso tseg li ntawv lawm xwb...hehehehe...kuv xav
kom Phooj ywg Phwvnyawm nrhiav plaub rau kuv seb plaub zoo li cas thiab
tiag? Tsis tau pom dua plaub...pom dua teeb meem los lawm xwb...hehehe.
Hais txog yawg SUNRISE, kuv xav tias yawg nkag los yuam kev rau lub
topic no lawm xwb. Tej zaum ua li tej laus hais tsis tshav ntawg los
ntshe yuav tshav nraug me ntsis lawm ntag auv...hehehe..