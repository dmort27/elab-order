Cov phoojywg txhua tus,
Twb rov txog lub caij peb mus plob hav zoo dua lawm. Sawvdaws ua zoo
saib ua zoo xyuas. Peb yuav tau ua raws li nram no kom sawvdaws thiaj
li tshwjswv.
1. Ceev txhua txhua rab phom li nws twb muaj mos txwv nyob hauv lawm.
Tsis txhob xav hais tias yus rab phom tsis muaj mostxwv ces taw rau
neeg losyog tej tsiaj uas yus tsis npaj siab tua es cia li lam nyem
qib uasi. Peb twb hnov muaj xwm txheej phem tshwmsim yim ua li no los
lawm.
2. Taw yus rab phom rau sab uas yuav tsis ncaj rau leej twg txhua
txhua lub caij. Muaj zaum puav uas yus rab phom lam nqia khaub ua rau
phom huam yuaj tej niag teg. Yog tsis ceevfaj ces yeej raug lwm tus
taus.
3. Saiv kom tseeb tseeb yus daim phiaj, thiab saib seb dhau ntawm yus
daim phiaj sob tod ne ho muaj dab tsi. Ntau zaus uas tua raug neeg vim
tus tua tsis saib kom tseeb seb tus tsiaj nws tua yog dabtsi tiag
tiag, thiab tom qab tus tsiaj ho puas muaj tibneeg. Yog yus pom tus
nas nyob txij li neeg xwb, tabsis tsis pom tom qab hais tias muaj
dabtsi ces tos kom tus nas nce ntoo kom siab lossis nqis rau hauv av
mam tua, yog nws ho dim lawm los tseem tshua lwm tus rau yus tua dua.
4. Tsis txhob txo tus habm thiab cev yus tus ntiv tes rau tus qib phom
kom txog thaum yus twb yuav nyem rau yus daim phiaj kiag.
5. Yus yuav tsum paub qhov chaw yos kom tseeb tseeb hais tias ciaj
ciam uas yus yos raug cai txij qhov twg rau qhov twg. Tsis txhob lam
mus nkag tej hav zoo uas yus paub tsis tseeb, lossis yeej paub hais
tias yog av tswv. (Kom zam dhau Nchaiv Suav qhov teebmeem)
Yog yus paub tsis zoo no mus saib DNR lub website, luag yeej muaj map
tso tau hauv kom yus paub ciaj ciam. Nov yog WI DNR qhov link mus rau
hauv daim map.
http://dnrmaps.wisconsin.gov/imf/imf.jsp?site=mgdlands&qlyr=00dml_sv&qzoom=true&qbuf=5&qry=PROP_CODE=8521
6. Yus yuav tsum nyeem tus cai yos hav zoo kom yus nkag siab zoo zoo
mam mus yos thiaj tsis ua txhaum luag txoj cai. Yog yus tsis paub
nyeem los yuav tau nug tej tug paub kom qhia rau yus.
7. Nco ntsoov sib pab txuag, yog tua tau txaus lawm, cia lwm zaus ma
tua dua. Yus txawm tua tau tsheej freezer los yeej noj tsis tag npaud.
8. Yus yuav tsum hwm lwm tus neeg yos uas xub mus txeem rau hauv thaj
havzoov lawm. Yog paub hais tias luag nyob tod lawm, tsis txhob mus
bother luag. Yus yuav tsum mus kom nrug deb lossis mus yos lwm qhov
chaw. (Kom zam dhau Tsab Vaj qhov teebmeem)
9. Yog yus mus ntsib lwm tus neeg yos, yus yuav tsum hais lus zoo
thiab cog kev phoojywg rau luag. Hais nyob zoo, nug seb puas ntsib
tsiaj, thiab hais good luck.
10. Yog lwm tus lam los hais lus nchav rau yus lawm los ua siab ntev
thiab majmam hais lus. Yog yus ho tau mus cuamtshuam luag los yog mus
yuam kev rau luag av lawm los yus yuav tau hais lo lus thov txim. (Kom
zam dhau Tuam Lauj qhov teebmeem)
HL

Xyaum qhov no tso nawb. http://www.youtube.com/watch?v=3QDWuK3tMHM

Cov bawg,
Txhob  tua nas noog thiab mos lwj kom tua tuag tag tsam lwm hnub kwv
cov menyuam tsis pom lawm nawb.  Tso dag xwb.  Mus yos hav zoo no
xyuam xim nawb.

PY Hl,
Txhob mus tua nas es tuaj nrog kuv ncaws npaws& ncaws takraw ua si nco
txog thaum peb nyob Vinai xwb ma lov.  Yeej xav caw koj tiag tiam sis
ua cas email tsis tau rau koj li.
Cia siab tias koj yuav rov teb rau kuv nawb,
Ua tsaug

PY Hmoob St. Paul,
Koj qhov clips kuj txaus luag kawg. (Xub nrog dais)
PY Cwjmem,
Vim li ntawd es kuv thiaj hais kom lawv tsis txhob tua tshaj tshaj
ntag los mas.
PY Tshajplaws,
Koj puas tau e-mail rau kuv tiag ma? Ntshe koj e-mail rau lwm tus,
tsis yog Hmong-Lao lawm pob. Kuv ces twb retire tsis ncaws pob, tsis
ncaws tacraw puag xyoo uas peb tuaj nrog nej ncaws pob rau koj ib lub
Tournament lawm os. Thaum ntawd los ntshe twb tau 10 tawm xyoo no lawm
os.
HL

Hl,
Txawm yog li ntawd es thiaj li kom 10 xyoo mam li rov reunited ne.
Kuv tsuas yuav cov laus OG. xwb es thiaj li lom zem.  Yog koj tuaj
lawm tiag ces kuv yeej yuav kom ib tug tuav rawv ib txoj puam tos so
koj hws ho.  Tiam sis yuav tsum yog tus hlob txhob nrog koj tuaj mas
thiaj li ua tau li ntawd.  Thiab tuaj nrog kuv haus kuv hwj mi tshuaj
tawv nruj na ahahhahha
G nite,

Cov Phoojywg,
Ib ntus tom ntej no ntshe kuv yuav tsis tshua muaj caij tuaj nrog nej
sib tham hauv no lawm, vim lub weekend tuaj no ces yuav qhib tua os
(northern zone ducks), lub week tom ntej ces qhib southern zone ducks,
ces yuav qhib tua geese, tua pheasands, turkey, bow deer, early gun
deer etc... Thaum dhau cov kev yos ua bu-bussy no tso mam rov tuaj
nrog nej sib tham kom cuag ncua dua nawb.
Good luck everybody,
HL

Cov me tub, txiv hlob/ntxawm, dab laug sawv daws -
Xav thov nquag hu kom sawv daws pab koom tes thiab es mus hunting no
ces tsis xob tua tej me tsiaj txhu kom tu noob os mog.  Peb tseem yuav
nyob ,lub teb chaws Meskas no ntev es thov peb nrog txuag tej natural
resources no xwv kom peb cov menyuam & xeeb ntxwv thiaj yuav tau pom
tsiaj hav zoo thiab.  Niaj hnub no hauv peb lub state no twb tsis
tshua muaj nas, noog, turkey, ntses, mos lwj etc. lawm vim peb ib cov
me Hmoob tej tub yees puv tag lawm.
Peace,
HK

Cov Phoojywg,
Kuv twb mus yos hav zoov ib lwm los lawm. Kuj tsis tau ntau ntau
tabsis tau me ntsis saj thiab. Kev mus zaum no kuj tau saj nploos
(tawv nploos ci, qua quav nploos), nqaij nab, nqaij ntses, nqaij twm,
menyuam daiv, kab npis, kab xyoob etc... Noj tej no ntxuag mov nplej
tshiab thiab beer lao mas tsimnyog tas tas. Tabsis kev mus zaum no
yeej tsis tau tsuj daim av Nplog, av Thaib lossis av Hmoob hlo li
nawb, vim yeej ib txwm tsis npaj siab mus tsuj ces yeej tsis tu siab.
HL

Sob lus kom nco cia:
Ua neeg mus yos hav zoov tua tsiaj, thov kom ua siab ntev rau tsiaj
thiab rau tej neeg thiab. Ua ntej yuav nyem tus qeb phom thov xav ob
lwm tso mam nyem nawb!.