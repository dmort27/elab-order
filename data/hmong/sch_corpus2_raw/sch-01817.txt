YTK,
Koj mus dua twg lawm es tsis pom koj tau ob peb week no lawm naj. MS
los ploj lawm thiab. Tsis yog neb mus vacation rau tid Nplog lawm los.
Mus pom dab tsi zoo coj tuaj piav rau peb nyeem thiab saib.
HM213

Tij laug HM213,
Ua tsaug ntau rau koj cov lus nug kuv, kuv tsis mus qhov twg li, twb
yog kuv tau muab kuv lub tsev kho qhov rais tshiab, thiab ho mus pab
poj niam sau qoob me ntsis lawm thiaj tsis tau tuaj koom nej sawv
daws. Hais txog kev mus tim nplog mas xav mus kawg li thiab tiag, tab
sis vim tsis muaj caij nyoog. Kuv los kuj hnov cov phooj ywg coob tug
tau hais tias mus tim nplog mas lom zem tas zog li no, qhov lom zem
ces yog tau nrog cov me nyuam ntxhais Hmoob sib txuas lus ua rau zoo
siab lawm hov ntau tuaj, qhov loj ces tu siab tias peb phaum neeg dhau
caij nyoog tag lawm, sis ntsib dua.
YTK

Hnong213,
Yawg MS ces kab hais tias plaub qaib dua tim ub lawm lauj.......lub
weekend tag los no yawg tseem nyob nawb yog yuav mus ces ntshai lub
weekend yuav tuaj no xwb.Koj puas paub MS tus txiv ntxawm Yaj Teeb
ned? Kuv nyuam qhuav ntsib Yaj Teeb tsev neeg lawv tham tias MS tseem
nyob no ned.
Tij laug Yaj Tshaj Koob,
Txoj kev mus tham tej me nyuam ntxhais mos-s thov nej cov ua tij tsum
thiab nawb......kuv xav mas peb yuav tsum ua 1 leej txiv zoo rau peb
cov me nyuam.......txawm yus txij qaib,txij de los yus kuj yog 1 lub
taub hau txiv tsev, yus yuav tau ua ib tug zoo qauv rau yus cov me
nyuam tias yus yeej yog ib leej txiv zoo 100% kom tej me nyuam txhob
tag kev cia siab.Kuv pom peb tsev kwv tij muaj coob tus lawv tsis kk
lawv tej me nyuam tshuav yog lawv tau txoj kev zoo siab rau lawv tus
kheej xwb.....qhov no kuv xav lawv yuam kev loj heev,leej txiv ua ces
leej tub yeej yuav kawm ua ib yam nkaus.....yog li yus yuav tau ua tag
txhua txhia yam ceev yus lub koob,lub npe kom zoo.......tej me nyuam
loj hlob tuaj luag yuav kawm ntawm yus ntag,yuav tsuj yus tus hneev
tawg ntag. Koj hais tias mus sau qoob no es niam tij neb tseem ua teb
thiab los?
yog koj tua tuaj CA no ces nco ntsoov los xyua kuv nawb.
Sib ntsib dua.

Ab! mej thaam txug yaam kws uarua tuabneeg txaussab.  Yaamntawd yog
tuabneeg tug cwjpwm hab.  Nwg zoo le caag thaus yau ces nwg yeej zoo
le ntawd thaus laug hab.  Qhov kws txawvzog ces yog teg num xwb.
Suavdlawg txujkev moog nrhav zaubmog ntawd ces yog tuabtug cwjpwm kws
lub sab tsi tuag rua ntu neej hluas ntawd xwb.  Thaus ces ntshai-
ntshai tsi txawj kov hluasnkauj.  Nwgnuav tsi ntshai lawm es txhajle
xaav moog txuas lug hab txuas nyuav twg.

Ua tsaug rua Phwvnyawm tej lug tswj hab qhuab ntuag. Nyob yaam tug
muaj meejmom hab muaj kaavthawj ces tsim nyog muab yug tug kheej nqug
zog lug rua lub chaw saamxeeb es ua tag tswj yug tug xeebceem
thammasat (human nature) kuas tau. Tawm sis ntshai peb noobneej feem
coob yuav tswj tsi tau ces yuav tau thaam kuas lub sab kaaj sub txhaj
tsi laug saix xwb os.
Tony, ua tsaug rua koj cov lug tsom/txhais hab os. Muaj koj tuaj faib
tej lug ko rua es txhaj le lomzem hab qheb coob leej tej qhov muag ib
theem zuj zug.
Kuv yuav moog hloo ib ntus lawm es ntshai yuav tsi tshuam tau nrug mej
caav pem lawm nawb...
MS

Yawm sib,
Xaav tas koj moog tim u lawm no, tog kom txug Winter months tso lod!
Tso dlaag xwb ov!!
Yawg Tshaj,
Qhov interest tshaj ntawm ces yog "everyone is searching for the
meaning of life".  Feem coob cov txiv neej nrhiav nkauj mog...Ho kuv
ces my passion yog "tourist"  ntsib thiab pom neeg coob, chaw tshiab,
zaub mov tshiab..

Nyob zoo tus kwv YTK,
Kuv tsis paub tias sawv daws zoo li cas. Kuv twb pib tuaj hauv lub zos
soc no puag xyoo 1998 los lawm. Tuaj ntsib sawv daws, muaj ib txhia
kuv sib tham sib tham ces zoo li phooj ywg lawm. Muaj ib txhia ces
nrog nws sib cav sib ceg ces ho ua yeebncuab lawm. Tiam sis yog hnub
twg muaj ib tug ploj lawm tsis pom nws tshwm tuaj tham uasi lawm ces
kuv ua rau yus nco thiab hos. Txawm hais tias peb tsis sib paub peb
lub npe tiag tiag los peb yeej paub peb lub niag npe poj ntxoog li
lawm. Peb ces tsis txawm Nom Phaj li lawm las. Lub npe Nom Phaj mas
leej twg los twb paub, tiam sis yog yawg lub npe Hmoob tiag no ntshai
ho yuav tsis muaj neeg paub coob thiab.
Yij Phwv, koj yog ib tug nto npe dua cov thiab ho yog MS ib tug zoo
kwv tij ces tej zaum MS mus dua twg lawm los koj yeej yuav paub. Yawm
MS twb teb tuaj lawm tiamsis tej zaum yawg teb puag tid KM52 los yog
Noun Hais tuaj ntag lauv. Kuv los yeej nrog yawm zoo siab rau qhov
yawm muaj sij hawm thiab ho muaj nyiaj txiag txaus mus yos uasi. Tsis
tas li los yawm tus mebthaub los kuj siab zoo tsis khoo yawg li thiab.
Los yog tej zaum kuj yog yawg yeej mus nrhiav nyiaj nrhiav txiaj nyob
rau sab ntuj tid ub los tsis paub. Li cas los xij, peb sawv daws ib
tug yeej tsis paub ib tug qhov tseeb. Yog li ntawd peb sawv daws thiaj
li tsis zoo sib thooj. Peb txawm ua dabtsi los xij, tsuav tsis txhob
ua dhau limit xwb ces tau lawm.
Tony, kav tsij nrhiav sij hawm es coj yus tus me niam nkauj txhav qaib
nraug txhav noog mus uasi lawm yav ntuj qub qab thiab. Mus Nplog teb
tsis yog tas rau qhov mus noj zaub mos xwb. Nws muaj ntau ntau yam
thiab chaw rau yus mus yos uasi. Vim hais tias yav thaum ub yus yeej
nyob tid tiag tiamsis yus txom nyem tsis muaj nyiaj thiab kev mus los
tsis yooj yim ces yeej mus tsis txog qhov twg li. Zaum no rov qab mus
yus ho muaj metsis nyiaj txaus pua ko taw mus rau ub rau no tau. Yus
yeej mus pom ntau ntau qhov chaw thiab hos.
Hais txog noj zaub mos ces kuv twb mus 4 zaug tid lawm kuv twb tsis
tau pom teb chaws Hmoob, teb chaws Nplog li as. Li ntawd los kuv yeej
zoo siab lawm vim hais tias kuv tau mus pom thiab xyuas tej kuv xav
mus lawm.
Sis ntsib dua.
HM213

Kwv Phwvnyawm,
Ua tsaug ntau rau koj cov lus nawb, koj hais tau yog lus kawg nkaus
lawm, tsev neeg yuav zoo taus los yuav tsum yog txiv thiab niam ua
qauv zoo li koj hais, kuv tus ua tij los yeej xav tau ib yam li koj
xav thiab es kuv thiaj muaj ib tug niam tsev xwb, cov ua muaj coob
coob tus niam tsev los twb pab tsis tau sawv daws raws li lub siab xav
pab tau, tej tub ki los coob-b twb pab tsis txawm peem ua rau ntau tus
tub ntxhais tau kev tu siab, koj tej lus pov tseg tsis tau yeej yog ib
tus cag tshuaj rau ib yim neeg. Hais txog ntawm qhov uas kuv hais tias
kuv mus pab niam tij sau qoob ntawd ces twb yog lub caij no los nyob
so laus lawm, koj niam tij xij yuav mus ua teb kom tau fuab cua zoo
thiab lub cev noj qab nyob zoo no es thiaj mus pob tau 1 acre rau nws
ua ces ib leeg xwb kov tsis yeej ces yuav yog ob niam txiv sib pab
nroos mas thiaj tiav no es kuv thiaj hais li ntawd tias mus sau qoob
no.
Kwv Cwjmem,
Tsuav yog muaj tseeb li koj hais xwb mas, raws li kuv paub mas cov uas
mus tim nplog ntau mas feem ntau twb tsis tsheej haj tas lawm, lub
cuab yig los tsis nyob li qub lawm. Yog muaj tseeb li koj cov lus hauv
qab no ces kuj zoo thiab kuv ntshai tsam ho tsis yog li xwb laub!
Tony,
Hmoob yeej muaj tug cwj pwm li koj hais no, tab sis feem coob yog peb
cov txiv neej yog tus ua ntau dua, nim no cov poj niam los kuj xeeb
muaj txoj kev noj zaub mos lawm thiab.
Moobsib,
Koj twb yog lub hauv paug caag Moobsib, Peb twb yog ncau cov lug ntawm
koj moog xwb, koj tseem yuav niaj nub moog rau ub rau nua, moog hloo
ib ntus nua yog moog hloo rua hov twg los? Tus kwv Phwvnyawm twb has
tas yus yuav tau ua qauv zoo rua tej miv tub miv nyuas nua neb, es koj
xij yuav peem taag zug le los caag nua.
Nyob zoo Tij laug HM213,
Kuv ntseeg tias koj cov lus muaj tseeb heev li koj hais, peb txhua tus
leej twg yog paub tab lawm ces txawm tias peb sib cav pem, sib hais
lus ntxhib lus ntxho lawm los yog ib txoj kev kawm xwb, peb txhob muab
ua kev tu siab, sib cav tag los yuav tau sib cav dua, sib tham tas los
yuav tau tham dua, kom sawv daws sib nkag siab ua ke, ib pab neeg
nyias yeej muaj nyias dua lub tswv yim siab coj txawv, tsis sib thooj.
Kuv los yeej ib yam li koj thiab ib pab neeg noj nyob ua ke, nyob nyob
muaj ib tug cia li kiav lawm, los sis ploj tsis tuaj tham hauv no lawm
los, kuv kuj muaj qhov hmov tshua txog thiab, sis ntsib dua.
YTK