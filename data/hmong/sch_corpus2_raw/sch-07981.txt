Muaj ib tug phooj ywg piav li no, tsis paub tias puas muaj tseeb:
Tus txiv mus ua hauj lwm lawm.  Tus niam nyob hauv tsev.  Tus txiv mus
ua hauj lwm zoj ib me ntsis cas yam li lub siab nyob tsis qab nws thiaj
thov nws tus nais tias zoo li nws poj niam tsis xis nyob thiab xav mus
xyuas.  Nws tus nais tias mus los mus.  Thaum nws rov los txog tom tog
tsev cas twb pom ib lub tsheb txawv tsawv nres ntawm drive way mus rau
hauv nkawd lub garage.  Tus txiv lub siab xav tias tsam yog nws poj
niam deev hluas nraug.  Nws maj mam qhib qhov rooj thiab ua nchias taw
mus txog ntawm rooj txag.  Nwg qhib plho nas has ua cas nws poj niam
thiab ib tug txiv neej tseem tab tom ua hauj lwm.  Thaum pom dheev mob
nws siab heev nws khiav loo rau tom kitchen mus khaws nkaus tau rab
riam hmoob coj rov los txog ntua ntawm rooj txag. Tus niam ua loo daj
thaiv tsis pub tus txiv nkag rau hauv txaj.  Nkawd ob niam txiv sib
ntswg sib ntswg tus niam saib tsis tau nws txawm hu kiag rau 911.  Tus
niam tso plhuav xov tooj tseg thiab rov mus ua loo daj thaiv tsis pub
tus txiv mus tau rau hauv txaj.  Tus txiv chim dhau nws thiaj li tig
riag ua tus niam caj dab tu nrho thiab zaum zuav ntawm paws rooj.  Tus
txiv lawg taw ntxiv thiab qhib loo qhov rooj mus txog ntua hauv txaj
cas tsis pom tus hluas nraug lawm.  Tus thiab tshawb tej closets txhua
nrho tsis pom.  Thaum kawg nws xauj hauv qab txag na has ua cas tib tug
plhe muag laws hauv.  Tus txiv kom tus hluas nraug cia li tawm los tso
nws yuav muab tua pov tseg.  Tus hluas nraug saib tsis tau nws thiaj
thau hlo nws rab phom hauv hnab ris los xa tib phom niag txiv nruab
pliag thiab tsa taw hlo.  Zaum no ob niam txiv tuag tas lawm nws li
tawm los qhib qhov rooj thiab nrhiav chaw khiav tawm.  Thaum nws tawm
txog nraum zoo cas cob nab thib twb nyob nraum lawm vim tus niam twb hu
rau 911.  Cob nab thib thiaj kom nws tsa tes thiab lawv muab xauv tes
coj mus nyob nkuaj lawm.  Txaus ntshai kawg tiam sis tus phooj ywg
ntawd kuj xav tias xyov qhov story no puas reliable thiab no.  Nej puas
tau hnov dua li?
csy

csy, ua cas yuav sau tau detailed thiab zoo ua luaj li.  Koj mus hnov
ntawm leej twg los?  Puas yuav muaj tiag li ntawd os?  Yog li ntawd
tiag ces tus hluas nraug kawg dim dawb xwb, vim hais tias nws twb tsis
tau tua tus poj niam thiab nws tua tus txiv in self-defense.  What a
tragic story.  - cyndi