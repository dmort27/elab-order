Yawg ntawd koj, tau muaj li 3 los 4 lub xyoos dhau los, nws muaj ib
tug kwvtij tuaj thov kom kuv pab signed npe mus support Dr. Cher Thao.
Kuv tau signed npe rau nws tus kwvtij ces txawm ntsiag to lawm, ua cas
los txog tav no nej mam li ho muab qhov teebmeem no rov post tawm.
Kuv ntseeg tias nyaj cov judges yuav judge rau nws fair lawm thiab.

Qhov news no tshiab los yog qub na?  Muab qhov link tso rau kom peb
paub saib.

Tis is old NEWS 3-4 years old NEWS..... cov neeg tsaug zog nyuam qhuav
sawv es mam pom ces muab post xwb.... Just ignored it....

Cov phoojywg,
Cov neeg dag noj dag haus li no, tsis txhob khuvxim. Kuv ntseeg hais
tias cov neeg no, tau dag cov pojniam/txivneej Moob uas ruam ruam
qauj, txom txom nyem, muaj muaj mob, thiab laus laus los lawm ntau
heev. Yeebvim lawv txoj kev siabphem, dag cov ruam noj, ntuj thiab rau
txim rau lawv xwb.
Sawvdaws tsis txhob mob mob siab.
HL

Ib tsoom phooj ywg,
Hais txog ib cov neeg uas tsis xav kom yus muaj teb chaws ces zoo li
Dr. Cher thao txoj kev lag luam ua tshuaj muag no tiag. Yog yus txoj
kev ua lag luam mus tsis taus, tsis ciaj tsis tuag tshuav qaug xwb no
ces luag tus tsoom fwv tswv teb chaws yeej tsis hais, tsis xauj, tsis
quav ntsej paub txog li.
Yog tias yus ua qhov lag luam ntawd nce qib mus tau zoo, tau nyiaj
ntau zuj zus tuaj lawm ces lawv txawm soj yus qab, tau yus lw li ntawd
ntag. Thaum lawv pom tias tau nyiaj ntau thiab ua ib nyuag qhov txawv
zog thiab yuam kev  me me xwb ces txawm muab coj los hais, txhav yus
cov nyiaj, xyuam phaj yus rau hauv court ua rau kom lawv tau tas nrho
yus tej nyiaj mus rau nws tus tsoom fwv ntiag tus. Tej no puas ncaj
ncees lawm maj.
Txawm tias lawv ua rau Dr. Cher Thao xwb los, Cher Thao yog Hmoob,
muaj ib hnub twg peb leej twg ho txawj ua tau tej yam lag luam mus tau
zoo lawm los Tus tsoom fwv asmeskas yeej ua tib yam li uas ua rau Dr.
Cher thiab ntag. Peb tuaj nyob teb chaws no, peb twb pom asmeskas dawb
ua rau cov khej dub, yog ib tus khej dub leej twg muaj nyiaj lawm ces
cov tawv dawb yeej soj nws qab taug nws lw txhua lub caij nyoog, yog
thaum twg pom nws ua ib nyuag yuam kev me ntsis, thiab tsis yuam kev
los tus tsoom fwv yeej nrhiav kom tau ib qhov teeb meem coj los ua rau
kom tus dub uas muaj nyiaj ntawd yuav tsum tau poob nyiaj me ntsis rau
tus tsoom fwv li ntag.
Peb twb pom nyob li Mikle Jackson tuag ntawd, luag cov neeg dub uas
luag tus neeg tuag kiag lawm luag yeej tsis hais ib los lus dab tsis
txog tus Dr. cov tshuaj li, cov neeg dawb mas ua zaj ua ntxeev hais
txog tej tshuaj uas tus Dr. muab rau MJ noj ntawd, cov tawv dawb paub
tias tus Dr. dub ntawd nws muaj nyiaj thiab nws yog neeg dub sab tim
ub, lawv yuav ua rau kom nws txoj hauj lwm puas mus nws tus Dr. los
kom poob mus tsis txhob tau ua ntxiv li lawm ntag. Tej tshuaj uas tus
Dr. dub muab rau yawg MJ noj ntawd, yeej yog tshuaj noj tau tab sis MJ
muab noj ntau zog nws kheej xwb, nws thiaj tuag.
Hais txog tej xwm txheej li ntawd yog tias tus tuag los tsis muaj
nyiaj, tus muab cov tshuaj rau los yog neeg dawbces yeej tsis muaj
txhaum li ntag, every thing he did the right medicine xwb ntag tiag.
tus neeg dawb tswv teb chaws no yeej tsis pub ib tus neeg txawv lawv
cov neeg nplua nuj li ov.
Hais txog tej Document uas lawv muab tau los ua pov thawj, thaum pib
txog thaum xaus ntawd los kuv ntseeg tsis tau vim lawv ntxub ntxaug
tib neeg cev nqaij tawv lawm, lawv tsuas pub lawv haiv neeg dawb muaj
xwb, Nyob teb chaws no ua ntej peb yuav ua tau ib yam dab tsis ntawd
peb twb yuav tsum yog mus thov ua tau daim ntawv tso cai lawm peb sawv
daws thiaj li yuav ua tau tej kev lag luam thiab lwm yam ua yog ua kom
tau nyiaj ntawd, tsis muaj leej twg yuav lam ua tau ib yam uas txawv
hauv lawv tus tsoom fwv txoj cai li ntag. twb tsis hais lwm yam nav
peb yuav ua los txuas mom kaum ib nyuag qhov me me xwb los twb yuav
tsum yog tau daim ntawv tso cai thiaj ua tau.
Kuv pab peb cov neeg txawj ntawv nrhiav noj tus siab kawg uas yus muaj
nyiaj ntau tsis xav muab ib qhov nyiaj los pab cov neeg txom nyem leej
twg hlo li ntag, tej Hmoob uas tau pab Hmoob thov nyiaj pab cuam txog
phaj tshab taug kev mus hais Hmoob rooj plaub nplog tus Hmoob nyob UN
ntawd, lawv cov tau nyiaj ntau yeej tsis muaj leej twg quav ntsej txog
li, thaum yus ho raug txim lawm no ces yus ho yuav thov kom tus ub tus
no nrog pab yus,  yus muaj yus twb tsis pab luag kev txom nyem es,
thaum yus tau kev txom nyem lawm leej twg ho yuav quav ntsej yus
thiab.
Dr. Cher Thao cov lag luam no leej twg yuav nws cov tshuaj, yog cov
neeg muaj mob txom txom nyem ua tus yuav nws cov tshuaj xwb ne, thaum
cov neeg muaj mob yuav Cher cov tshuaj lawv thov lov nqi me ntsis zam
pub vim txoj kev txom nyem mob mob mus khwv tsis taus tsis tau nyiaj
los yuav cov tsuaj noj, thov los Dr. Cher yeej tsis lov nqi ib qho li
thiab laiv, cov tshuaj los muag kim tag zog, ib poom yog 6-7 caum
nyiaj meskas xwb, luag tsis yuav los luag muaj mob lawm ces ua siab
yuav, ib tus neeg mob tsuas yuav taus ob peb zaug xwb ces tsis muaj
nyiaj yuav lawm.
Ua neeg nyob thaum yus muaj nyiaj lawm yuav tau pab tib neeg tej kev
thov kev pab cuam, thaum yus raug kev txom nyem luag lwm tus thiaj pab
yus thiab.
YTK

Ntiajteb neeg ua rog tsis paub tag thiab tus txawm yog tej kev ua phem
tsis sib haum xeeb thiab xav yuav lub fwjchim los tswj teb kavchaw no
xwb ntag lau. Yog peb Hmoob tsis sib pab es peb nyob txog qhov twg los
nyob puab luag tog vaj tog tsev xwb ces luag tsa siab los peb yuav tau
mus siab luag tsa qis los peb yuav tau mus qis.  Yog peb leej twg
ua txawv ces kawg mag luag lub voj hluas.

Bawg YTK, kuv tsis agree nrog koj nawb.  Qhov uas koj hais tias yus ua
lag ua luam nce qib es luag txawm yuav nrhiav kev muab yus cav kam no
mas ntshai tsis yog lawm.  Luag lwm tus twb ua lag ua luam nce qib
kawg los nomtswv yeej tsis hais luag vim luag ua ncaj ua ncees xwb
nawb.  Luag ua raws txoj cai, luag tsis dag, luag tsis khuxabnas hais
tias luag cov tshuaj kho tau cancer no laiv.  Koj ua ncaj ces koj yeej
tsis ntshai leej twg xwb, puas yog?  Ua cas tsam no luag ho pleaded
guilty lawm thiab maj?  Luag paub luag plaub mob kawg lawm ne.
Ua neeg ces kawg ua ncaj xwb nawb.  Ua tsis ncaj ces txoj niag kev
phem ntawd yeej yuav raws tau yus ib hnub twb xwb tiag.  Thaum luag
txhom tau kiag lawm ces yus yuav ua li cas keb tau?  Tsis tau kiag li
xwb, vim luag tseem muaj proof ntau tshaj yus lawm na.
Ua li Koob Xwm lawv cov uas pheej tseem tso tso tawm hauv vivthabnyub
ne, lawv ho ua li cas thiab?  Lawv tseem muag cov tshuaj no thiab los
tsis muag lawm?  Nej sim lam mus nug yawg saib, kuv xav mas ntshai
yawg yuav zais hais tias lawv tsis muag lawm no xwb lau...

Tsis yog Hmoob ua txawv es mag ntes.  Yog Hmoob ua txhaum, Hmoob thiaj
mag ntes.  Txhob liam hais tias luag siab phem rau Hmoob.  Twb yog vim
Hmoob txojkev xyaum dag thiab pheej yuav kom zais tej kev dag no ntag
lau, Hmoob thiaj tsis vam meej na!  Tus ua yog lawm, cia nws ua nws
mus.  Tus ua tsis yog, nws yuav tau ris nws lub txim thiaj yog kev
ncaj ncees.

Tsis yog Hmoob ua txawv es mag ntes.  Yog Hmoob ua txhaum, Hmoob thiaj
mag ntes.  Txhob liam hais tias luag siab phem rau Hmoob.  Twb yog vim
Hmoob txojkev xyaum dag thiab pheej yuav kom zais tej kev dag no ntag
lau, Hmoob thiaj tsis vam meej na!  Tus ua yog lawm, cia nws ua nws
mus.  Tus ua tsis yog, nws yuav tau ris nws lub txim thiaj yog kev
ncaj ncees.
Tus kwv Hmoob ST.paul,
Tos kuv ho hais li ntawd los vim tias yog cov neeg uas tsis muaj nyiaj
ua yuam kev thiab txhaum ces lawv yeej tsis muab coj los ua plaub li,
lawv tsuas muab kaw tsia ntev xwb twb muab tso lawm, ho yog tus
neegmuaj nyiaj ces tus ub tus no mas tsuas tias ua zaj ua ntxeev hais,
kom ntev npaum li yuav ntev tau li ntag, mas kuv muab tsom xam mas yog
zoo li  lawv tsom tias qhov twg yuav tau nyiaj ces lawm ua kom lawv
tau nyiaj xwb. tej koj hais ces yog tus txhaum lawm yuav cia nws
txhaum mus nws yog lawm, tab sis yuav tau muab tej yam uas cov neeg
dawb xij ua ua rau lwm tsav neeg txawv nqaij tawv ntawd coj los tshab
txhais qee yam kom sawv daws nrog paub ras txog thiab.
Yog tias cov neeg tsis muaj nyiaj los lawv cov dawb yeej ua tib txoj
cai rau xwb ntag ces yuav tsis muaj neeg hais txog lawv li ntag, tab
sis lawv tsuas ua rau tus uas muaj nyiaj thiab ua tau nyiaj xwb, tus
neeg pluag lawv tsis quav ntsej txog li, li no thiaj muaj hais qho me
ntsis i no.
YTK

kwv tij hmoob-- tej no luag hais tias nyuj ua nyuj thauj, nees ua nees
ris.  tus twg ua tsuas raug tus ntawd xwb.  thiab ib qho peb yuav liam
tsis tau hais tias yog mekas txhob txwm ua rau hmoob.  cai yog cai.
cai tsis saib nqaij tsis saib tawv nawb.  txhua tus neeg yog ua txhaum
txoj cai lawm, yuav tsum tau raug teem lub txim, tsis hais neeg dab
tsi.  txoj cai teb chaws no yeej ua ncaj lawm.  peb yuav tau respect
txoj cai thiaj luag txoj kev txiav txim.

Tus kwv kwv tij Hmoob,
Koj pom tias lawv yeej ua ncaj ncees lawm qhov koj hais yeej ncaj lawm
thiab tab sis tseem tshuav ntau yam kev sib liam plaub ntug mas lawv
yeej ua tsis ncaj pes tsawg, peb twb pom tias pem nej lub zos ST. Paul
ko police tua me nyuam Hmoob Lee ntawd mas, lub koob thaij duab twb
thaij tau zoo zoo tus hlua yeej tsis muaj phom tiag tiag li, thaum
police tua nws tas lawm lawm tseem muab ib rab phom uas tub sab nyiag
puag thaum ntxov ub, rab phom ntawd yog Her Dang rab phom police twb
coj mus ntaus zauv leb khaws cia rau hauv police chav khaws phom lawm,
ua cas thaum uas tus Hmoob Lee tuag lawm, rab phom ntawd ho tawm tuaj
tias yog tus me nyuam Hmoob ntawd yog tus tau rab phom no, nej sim xav
seb tej no cov tawv dawb puas ncaj ncees txaus thiaj maj.
Qhov lawv ncaj ncees ces yog lawv hais tawm ntawm lawv lub qhov ncauj
xwb, hauv lawv lub siab mas phem lim hiam tshaj plaws. Yog tsis txhob
muaj txoj cai kav mas ntshai neeg yuav tsis tau kiag. Qhov uas lawv
tsim tau tej cai kav no ntau ua luaj ntawd twb vim yog neeg tsis ncaj
ncees es tsoom neeg tsawg thiaj sawv tauj xub es tej kev cai tswj kav
teb chaws thiaj tshwm ntau zuj zus tuaj.
Kuv muab saib tej li hais tas los no mas kuv yeej tsis tau tso siab
rau cov neeg tawv dawb no pes tsawg, kuv tseem ntshai tsam nej peb cov
me nyuam mus ua si tom tej qhov twg los xij lam raug lawv muab sim
phom nawb.
YTK

Tus kwv Chia,
Koj cov lus yog lawm nawb ua ib cov neeg txom nyem li Hmoob lawm, yuav
tau sib pab sib txhawb saib lub neej Hmoob nrog luag zoo ib zaug .
YTK

PY YTK,
Yeej muaj tseeb hais tias nyob rau ntiaj teb no, yeej muaj kev
ntxubntxaug thiab ciav cais, tabsis kuv tsis ntseeg hais tias case no
yog los ntawm kev ntxubntxaug thiab ciavcais. Nws yeej yog kev ncaj
ncees lawm. Kawg lawv tus kheej twb lees txhaum lawm, koj kuv peb
tseem yuav hais li cas ntxiv?
Peb Moob coob tus lub siab xav tau ciavcais (racist) zog lawm. Tus
neeg uas ua txhaum, yog hais tias nws yog Moob, hos tus uas rau lub
txim rau (police, investigator, prosecutor, judge, lawyer) tsis yog
Moob, ces peb yeej automatically pab tus uas yog Moob yam tsis quav
ntsej txog hais tias nws lub txim txhaum yog dabtsi li. Qhov no yog ib
qho uas peb Moob yuav tau hloov; peb yuav tau tuav txoj kev ncaj
ncees, cia tus neeg phem raug txim raws nws txoj kev txhaum mas neeg
thiab li paub ua txoj kev zoo thiab ncaj ncees.
Rov los hais txog Dr. Charles Thao. Nws yog Moob ib tug Doctor, Moob
twb cia siab hais tias nws yuav yog tus los pab tau Moob. Nws tsis yog
los pab Moob, tabsis nws tseem siv nws lub meejmom, lub npe Doctor los
dag ntxias cov Moob uas ntxim hlub tshajplaws cov nyiaj los noj. Cov
neeg ntawd ces puavleej yog cov Moob uas txom txom nyem, cov uas muaj
muaj mob ciaj khaub tag, cov neeg laus laus uas twb tsis txawj mus
khwv nyiaj, cov neeg uas noj nyiaj ssi, & etc....  Nej sim nrog xav
seb, tus neeg coj lub siab limhiam zoo li no, puas tsis nyog peb
khuvxim nws, & puas tsim nyog peb mob siab txog nws?
Tamsis no, tseem tshuav tus puav Moob uas muaj lub siab limhiam li no.
Nws tau ntiav tej neeg muaj mob tus pua puav kom lawv los testify
(kawv kabxev) hais tias nws cov tshuaj mas zoo zoo heev. Lawv siv tag
mas lawv twb zoo tag lawm. Ua rau tej neeg laus thiab tej neeg muaj
muaj mob xoov lawv tej nyiaj tuaj yuav cov tshuaj yam tsis nco
khuvxim. Qhov lawv tau xoov lawm tej nyiaj qabnas tuaj muas tshuaj twb
yog lawv tsis tau xav tuag, tabsis cov neeg ua kuv paub uas lawv tuaj
ua line yuav tshuaj ntawd, twb tuag tag cov coob lawm. Kuv ntseeg hais
tias tsis ntev no, txoj kev khaum yuav los raug rau cov neeg no.
HL

ytk-- hais txog foom lis case no mas kuv hais li no.  peb yog cov nyob
sab nrauv xwb peb yuav pom tsis tseeb npaum li lawv cov jurors ua nyob
kiag hauv court lawv thiaj yog cov pom cov evidences/proofs los yog
pom qhov tseeb.  nyob rau ntawm kuv mas kuv ntseeg hais tias daim
vidio clip peb pom thaum tus police caum foom lis ntawd thiab rab phom
poob nrog foom lis lub cev li cov news article hais tawm ntawm nws
tsuas yog ib qho tiny piece of evidence xwb.  cov evidence loj thiab
tseeb peb yeej tsis pom.  tsuas yog lawv cov jurors thiaj pom xwb.
vim li no lawv thiaj txiav txim rau police/city ua tus yeej lawm.
case no los peb yuav hais tsis tau hais tias mekas ua tsis ncaj rau
hmoob no thiab.  ncaj thiab tsis ncaj los luag twb muab qhov case coj
los ua ib qho fair trial to give both sides the chance and opportunity
to present their evidence and argument.  this is the fairest way one
can ask for.  what else?  ib qho mas kuv yeej to taub hais tias peb
hmoob ces yog yus swb lawm ces yus yeej complain hais tias tim vim yog
luag ua tsis ncaj lawm xwb no matter what.