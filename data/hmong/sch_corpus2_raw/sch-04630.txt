Cov Npojyaig,
Nej sawv daws ho pom li cas xwb? Raws li kuv soj saib mas cov uas tuaj
hauv no uas nws tsis reveal nws li real identiy mas sib cag npaum li
cas los tsis kis toj kis pes. Tab sis cov uas reveal real identity
tuaj sib cav ses, cas mus cav los ces hais txog tej niam tej txiv, tej
kwv tej tim tuaj lawm. Hais mus hais los ces cia li ua chawj ua chim
li lawm, cia li tu kev neej kev tsa lawm. Yog li ntawd, kuv xav hais
tias tsis siv real identity tuaj hauv no kuj yog ib qho zoo thiab.
Kuv kuj pom muaj ntau tus mus hloov npe lawm. Tab sis peb ib txhia mas
pheej tseem dig tas zog kom rov paub tus neeg ntawd lub real identity.
Kuv xav hais tias tsis tsim nyob peb ua li ntawv lawm. Yog nws daws
npe lawm los peb tsis txhob mus muab dig tawm los lawm. Peb cia li hu
nws lub npe tshiab lawm xwb. Yog ho muaj tej tug hais lus phem dhau,
siv tsis nyog li lawm, thiab ho yuav muaj teeb meem rau sawv daws no
los kuj mam li dig tus ntawv qhov real identity xwb.
Note: Yog koj tsis tshem kuv daim nplooj ces kuv yeej tsis rub koj
daim thiab.
Nej ho xav li cas?
HL

HL,
Muaj ntau tug txawm yuav hloov npe tshab los tug cwj pwm, kev xaav,
hab tug nteg ntawv tseem yog ib tug le qub.
Thanks,
TM

Cov neeg laus lub cev lub siab tuaj rau hauv no yeej tsis tsim kev kub txhov
rau leej twg. Muaj tejzaum qee leej yeej tau sib hais lo puav tsis sib haum
tabsis nws yeej txawj muaj xaus rau txoj kev zoo cia ua phooj ua ywg tseg.
Tiamsis cov uas ua neeg hlob lub cev tsis hlob lub siab ces lawv hnov tsis
tau ib yam dabtsi li. Lawv yuav maj ntsiab hlab pas xwb. Vim lawv tseem muaj
zog thiab ua tau txhua yam. Lawv tsis zoo li lwm leej lwm tus neeg.
Kuv xav tias, yog zoo lino, tom ntej no yuav muaj plaub ntug rau tug puav.
Kuv thov kom sawvdaws yuav tsum muab txoj kev zoo coj los sib tham kom ntau.
Ho, hais txog txoj kev tsis sib to taub kom sawvdaws txawj tham los kom
txawj muaj xaus rau qhov zoo. Peb thiaj yuav nyob taus ua Hmoob nawj cov
npawg.
Marxfree

Txawm yog ntshai kev neej kev tsav tu es thiaj li tsis qhia lub npe
tiag. Muaj tej chim i lawv xuas ib niag roob taus rau yus los yus kuj
xuas tib roob taus rov qab thiab xwb. Nej saib Dr. Pao twb tshwm tsis
tau hauv no li lawm os. Yog yawg lam lov ib nyuag rev nplooj roos yawg
no nyaj yawg tseem yuav nej hnub tshwm npluj npliv li peb thiab ntag.
Kuv yeej pom li Marxfree thiab MTony neb hais lawm. Tus tsis pom pauv
daim nplooj li mas yog Marxfree. Kuv twb pom yawg puag thaum 1996 or
97 los lawm.

Peb yawg,
Has lug tseeb, truth, mas ceeb laaj muaj lug thaam.  Npe tseeb los
ceeb laaj nrug puab sis fim vim peb paub qhov tseeb ntawd lawm hab.
Txawm le ntawd los yog tuab neeg tsi has lug tseeb ces kawg xaav yuam
kev taag moog le xwb.  Qhov yuam kev ntawd yog qhov kws ua rua peb siv
lub cuav es txhaj le tsi muaj leej twg paub.  Qhov cuav ntawd ua rua
peb tsi khes khes txug peb tug kheej los yog tug phooj ywg tod.
Kuv saib mas "Lwm" zoo taag puas yaam tsaav.  Qhov zoo qhov phem peb
puab piv rua lwm taag moog le xwb...xws le lwm tug tsi zoo le tug ub
tug nua le tej ntawd.

All,
Npetseeb npecuav los tsis tseemceeb, nej saib kuv muab kuv daim nyuag
nplooj qaij mentsis xwb ces dev vaug twb fuas hnyev ua kuv nplos qho
quav tu tag li lawm ne.Hahaha...
Tabsis kuv xav tias kavtsij thab kom luag tom luag xwv yus thiaj paub
cais neej rau neej cais dab rau dab. Tus yuav ntxub yus ces hais npaum
twg los nws yeej yuav ntxub-b-b yus mus txog hnub av lim kiag nws
thiaj tag, hos tus nyiam yua ces yeej ntim su zias tuaj ntoj tuaj thuv
yus.
Lub ntuj yawm saub nkaus xwb thiaj paub neeg lub siab phem siab
zoo...Thaum txog saum Nyujvagteem lawm luag mam fim txiav txim twg zoo
twg phem.
TseemYeej.

Haub yauj Hmoob-Lao aws......
Ua caag nim yuav hastas Dr. Pao tsi roog kauv nplooj es txhaj tuaj
tshwm tsi tau huv nuav lawm.  Es kuv tub pum nwg kwv kauv nplooj sov
nwg lawm pes tsawg dlaim tuaj nrug koj sib caav kawg es koj hos tsi
paub nwg.  Luas tej laug tsuas hastas "ntuvntoo saib ceg ntoo qhuav"
koj mas tsi ua zoo ntshe khaub tub lug nplawm ua nwg pob kub tub lem
taag tub tsi paub hastas yog ceg twg poob lug raug tej!
hiiiiiiiihiiiiii
Noogdlej

Phooj ywg suavdlawg,
Zoo sab kws mej muaj ob peb nyuag nuav xaav tuab yaam le kuv hab. Yeej
muaj tsawg tsawg tug kws siv lub tseem npe txhaj le nyob taug huv nuav
ntev quas loo le Dr. Pao. Tej zag nwg kuj tseem tuaj huv nuab hab kuas
nwg siv npe tshab lawm xwb los kuj tsi paub. Tej zag nwg tsuas tuaj
nyeem peb cov lug xwb los kuj muaj. Le caag los xij, peb txawm yuav
siv lub npe tseem hab lub npe cua los peb yeej tseem muaj tuab lub hom
phaj, xws le yog xaav kuas Moob sis hum xeeb hab vaam meej.
HL

HmongLao,
Puas yog thawjx zag kws koj sau ntawv Moob Leeg?
Moobsib

Cov phoojywg,
Cov uas haislus phemphem ces txawm yuav muab dawsnpe pestsawg zaus los
nws yeej yuav hais nws cov lus liqub.  Luag tej laus yeej haistias,
"Qub neeg ces qub siab", yog li ntawd txhob ciasiab rau tus hais
phemphem tias muaj hnub nws yuav zoo, tshwj yog taumtxhob thiab hlau
kho xwb no ne?  Txhob maj chim nawb....hehehe
Dhauli ntawd, cov uas muab luag xyob ya ti ntuj ho muab luag tsuj mus
ti dabteb los tsis muaj coob; txawm xuas ntivtes suav xwb los zooli
twb txheeb as.  Kavliam cia muaj tus puav hos tsuastias ua av ncho
palog txhua zaus rau tus ub tus no yam tsis leemcai.  Muab luag hais
tas phab tas pheev xeebntxwv mus tinkaus pojkoob yawmtxwv los cia nws
ua rau sawvdaws ho tau kawm thiab zam kom dhau thiaj paub ua siab ntev
thiaj los mas....
Qhov ua rau kuv tusiabtshaj mas yog:  Nyias khav tias nyias zookawg,
tabsis luag lwmtus ntsia yus xwb yeej dhuav txausnkaus lawm thiab.
Txawm li ntawd los xij, yog yus tsis hloov yus ces yeej tsis muaj
leejtwg muaj tsab peevxwm yuav hloov tau yus.  Peb ua neej, txawm yus
qhuas yus zaum puav los yuav tau cia luag qhuas yus thiab, thiajli
yuav paub meej tias yus zoo los phem hos.....
kuamem iab

Phoojywg Moobsib,
Tsi yog thawj zag os, kuas kuv tsis tshuam has lug Moob Leeg tes has
tsi tau ndlaug quas leev le me has xwb. Yog le hov kuv txhaj le sau ua
lug Moob Dlawb ntau dlua. Has tsi yog lu twg los txhob xaav le cag
nawb, hab mej ho paab qha tsua kuv hab nawb. Zoo le kuv twb has ib zag
lawm has tas kuv yog Moob Leeg 50% hab nua ned!
HL