December 4, 2005 yog thawj hnub kuv signed up ua member rau SCH. Txij
hnub ntawd los txog hnub no, kuv pom thiab paub lawm tias SCHers yog:
1. Yog cov hlub thiab tshua peb haiv Hmoob
2. Yog cov tub txawg ntxhais ntse
3. Cov ua business, teachers, professors, educators, Xibhwb, es thiaj
muaj sijhawm ntau nrog computer.
4. Xav pab Hmoob, tabsis afraid of stepping out of your comfort.
Kuv vam thiab cia siab tias nej los yuav paub tias kuv yog neeg zoo
licas lawm thiab. Kuv kawm tau ntau yam kawg los ntawm nej sawvdaws.
Kuv regard peb Hmoob lub public forum (SCH) no yog ib qhov chaw
tsim/kawm kom yus ntse muaj tswvyim. SCH zoo li ib qhov chaw hu ua
"Areopagus" nyob hauv lub nroog "Athens" uas cov Greek lawv qhov chaw
tshavpuam lawv tuaj sib cav, sib pauv tswvyim. Yog thaum leejtwg xav
tau ib zaj tswvyim lossis cai tshiab tshiab, ces lawv yuav coj tuaj
nthuav tawm, cav tawm lawv lub tswvyim kom lwm tus paub. Twb yog vim
zoo li ntawd, most western philosophy (wisdom) thiaj yog rooted los
ntawm Greek los. It is an ancient styles of learning/teaching.
Kuv muab ib qhov Example ntxiv thiab, Dalilama yog ib tug neeg nyob rau
tiam tamsim no uas sawvdaws qhua tias yog tus neeg muaj wisdom
tshajplaws. Thaum nws haiv neeg xaiv/nrhiav tau nws tias nws yog lawv
tus huabtais, ces raws li cov Tibetan li kev cai, mas huabtais yuav
tsum yog tus ntse tshajplaws lwm tus neeg es nws thiaj coj tau lawv
haivneeg mus lawm yav tomntej. Traditionally, cov nom cov tswv yuav
nrhiav/caw txhua tus tub txawj ntxhais ntse nyob hauv lawv haiv neeg
los ua lawv tus huabtais cov teachers. Haubtais yauv tsum kawm txhua
yam wisdom/kev txawj kev ntse. Thaum nws muaj li 2 xyoos, 3 xyoos xwb
ces lawv twb pib lawv qhov kev cob qhia rau nws lawm. TABSIS, their
teaching and learning styles yog kev sib cav cai, cav tswv yim xwb.
Thaum xeem los cov X.F. yuav npaj ib/ntau zajcai los nrog Dalilama sib
cav, es saib nws cav lawv puas yeej. Twg yog vim zoo li no, thiaj muaj
los lus hais tias, "koj nug txog dabtsi los Dalilama teb tau tas nro".
Peb Hmoob los zoo tibyam li ntawd thiab, peb regard tus neeg txawj haiv
cai, hais plaub ntug tias yog tug neeg ntse.
Cov kwvtij sawvdaws, hnub no kuv thov hais rau neej sawvdaws paub tias,
zoo siab tau nrog nej ua phooj ua ywg nyob hauv no tau ib ntus los, es
ze ze lub sijhawm kuv yuav rov qab mus ntsev lawm, kuv xav qhia neej
tias muaj ntau yam haujlwm kuv committed rov mus ua pab peb cov Hmoob
nyob rau Thaibteb/Asia. One of those commitments yog kev txhawb nqa kev
kawm ntaub kawm ntawv rau kuv haiv Hmoob. Kuv xav form kom tau ib pab
neeg/committee los saib xyuas, support kuv qhov dream txhawb qa Hmoob
education rau qeb siab nyob rau Thaibteb/Asia.
Vim licas kuv hos xav ntaus thawj ua tes dejnum no:
1. Muaj ntau tus Phoojywg tau hais rau kuv tias kuv twb ua haujlwm rau
kuv tus kheej thiab ua haujlwm pab lwm haiv neeg ntev los lawm, es thov
kuv tshem kuv lub sijhawm los pab Hmoob kom ntau dua yav tas los thiab.
Kuv tau txiav txim siab tias kuv yuav siv kuv lub neej uas tseem tshuav
ua dejnum pub dawb rau Hmoob kom ntau li ntau tau, ua ntej uas kuv yuav
ncaim lun ntiajteb (Third level of life).
2. Kuv li 20 years of experiences in teaching and education qhia kuv
tias, kuv yuav tau pab kuv haiv neeg. With the love I have for my
people, my experiences, my educational background, and my status, kuv
ntseeg tias yog nej pab kuv, kuv yuav ntaus thawj rau lub luag hawjlwm
no.
3. Lub luag haujlwm no yog haujlwm pab dawb rau Hmoob. Kuv xav pom kuv
hais neeg vammeej ib qeb ntxiv.
Yog koj muaj siab xav pab Hmoob rau education qe siab, caw koj koom
nrog kuv, es peb taug txoj kev no ua ke. Yog koj xav paub ntxiv, thov
koj sau email rau: ***@yahoo.com, es peb ho tau sib tham ntxiv.
Kuv willing yuav tuaj ntsib koj/nej lub community and share my dream
with you. Nej (Hmoob Miskas) yog peb kev cia siab, you can make
diffrence rau peb cov Hmoob. Zoo siab tau ntsib nej, thiab ua tsaug
ntau.

Bravo, bravo!!!! XF Danchow aka Hmoob Khejme. Kuv twb yeej hais koj
lawm, hauv SCH no mas yog txawj siv no nws kuj yog ib qhov chaw zoo
heev tiam sis yog tsis txawj siv no kuj tsis muaj nuj nqis. Koj mus rau
lwm lub forum mas tsis pom cov neeg no nawb, tsuas pom cov pojnrauj
thiab yawg nrauj niaj hnub tuaj sib khawm xwb ov. Hauv SCH no mas tsis
muaj lus qab zib tiam sis muaj cov lus cawm siav ntau ov....ib yam li
phau Vajlug kub ne, yeej tsis muaj cov lus qab qab zib hais li tiam sis
yog tus paub siv ua tshuaj ces yeej pab tau tej kev mob kev nkeeg thiab
lub neej.
Es koj txawm yuav mus tiag li ntag lov? Koj twb npaj siab yuav mus rau
thaum twg kiag mas? Koj yuav mus rau Khejme los yog Chiamai? Yog tau
mus lawm no ho tuaj ntsib peb tsi so thiab nawb, thaum twg xav tau tswv
yim dab tsi ces rov loo nkag tuaj xwb, kuv ntseeg tias cov tub txawg
tub ntse, ntxhais txawg ntxhais ntse (hauv no mas tsis tshuam muaj cov
ntxhais tuaj vim lub forum no tsis yog tham txog kev sib hlub ua nkauj
ua nraug, pheej yog cov hais kasmoos thiab tawm tswv yim xwb) hauv no
yuav tsum pab tswv yim xwb xwb. Li cas los nyaj yuav tsis tau taug kev
rov mus kheme sai pos?

Nyob zoo os Hmoob Kheme (Dr. Danchow),
Yog koj mus no say "hello" to your father in laws and his wife for me.
Nkawv hlub thiab txais kuv zoo heev. Koj yawm txiv hais tau ib co lus
zoo zoo rau kuv, vim nws yog ib tug thawj coj los tau 29 xyoo and still
running. Yuav ua ib tug zoo thawj coj, yuav tsum coj li koj yawm txiv.
Sib ntsib dua os.
NkaujNyiag-koj yawm txiv nkawv paub kuv  hu ua (Muam Nkauj Ntxawm and
Phauj Ntxawm).

Nkaujnyiag,
Tejzaum nkawv ob niamtxiv yuav tuaj rau tebchaw no tsis ntev no,
rauqhov Dr. Danchow yuav txais nws daim Ph D.
kuamemiab

HMOOBKHEJME  ,  yog  koj ua tau li koj hais saum no    kuv  los kuj
pom zoo  thiab  yuav pab  nyiaj  txiag  rau  koj  li  kuv pab tau
txhua txhua lub lhis mus txog nhub  tsis muaj kuv  .  Txiv neej yawg
hais tau lawm    yuav tsum  ua  mus laiv  .  ib leeg xwb  los  ua  mus
, ob  leeg xwb los ua mus  , coob leej  los  haj yam zoo    tsis txhob
tso tseg  .  KUV  POM  LAWV MUS THAIJ TAU  DUAB  LOS MAS    POM HMOOB
/MOOB TEJ VAJ TSEV   XOV  NRUAB   LI QUB   , XAUJ HAUV TSEV  POM  NRAUM
ZOOV , XAUJ NRAUM ZOOV TUAJ  KUJ POM HAUV TSEV , TSIS  PUA   CARPETS
MAS  KUV KUJ LHUB LAWV KAWG .   KUV  yeej  niaj nhub xav  seb  yuav
pab mus li cas  .
NYOB   RAU    THAIB TEB    koj  mus ncig  txog  xyuas hmoob/moob
pe  tsawg thaj tsam  chaw lawm   ?  HMOOB?MOOB  coob npaum li cas  ?
KUV XAV   mas   peb  yuav tau  push   ntau yam mus  pab  lawv
tshaj  qhov koj hais los  saum no   xws li ;
1/    Kev kawm ntawv   li koj hais
2/  Human rights
3/  Kev  ua  lag luam
4/  Kev  ua vaj  ua tsev
5/  Kev  kom hmoob  los  nyob  koom zej zog loj loj loj
6/  Relation   rau  hmoob/moob thiab  lwm haiv neeg  ntau   lub teb
chaws
KOJ  EMAIL   chaws  nyob thiab   koj tus  Email   rau kuv     kuv
mam nrog koj pib  me me  mus  .
TUBNTSUAG

Phooj Ywg Hmoob Khejme,
Yeej yog li koj hais, peb cov tuaj hauv SCH no puav leej yog cov neeg
paub tab xwb. Peb feem ntau yeej at least yog professional worker of
some kind. Peb muaj ntau tus hais lub tso dag tso luag, hais lus siab
lus qis, hais lus txhib, hais lus mos, sib cav, sib ceg, tiam sis peb
txhua tus yeej muaj tib lub siab xwb, xws li hlub yus haiv Hmoob, tsis
hais cov Hmoob nyob rau lub teb chaws twg.
Txawm koj tau rov mus Thai Teb lawm los peb yeej tseem cuag li nyob ua
ke nawb. Vim peb txoj kev sib cuag hauv internet no tsuas siv seconds
los sis minutes xwb. Yog li ntawd, koj muaj tej yam dab tsis xav kom
peb sawv daws pab tawm tswv yim los tsis txhob ua siab deb. Peb ib leeg
yeej paub lawm ib yam, yog muaj tej yam peb xav kom koj pab los koj
tsis thxob tso peb pov tseg thiab nawb. Koj ho mus yaum cov phooj ywg
tid tuaj tsham peb hauv SCH no thiab nawb.
Yog tau mus lawm no, mus zoo koj nawb,
HL

Nyob zoo,
Nkauj Nyiag, cia kuv mam hais rau yawm txiv os. Nws npa siab yuav tuaj
koom kuv qhov graduation, es yog tuaj txog lawm no ces kuv mam tham
qhia nws. Ua tshaug rau koj los lus fajseeb txog kev ua thawj coj. Yawm
txiv yeej yog ib tug thawj coj zoo uas kuv xyaum kuv kev coj raws nws.
Yuav ua ib tug thawj coj zoo, yuav tsum yog hlub taus lajmej pejxeem,
tsis yog ntshaw lub meejmom xwb.
zhen, yog yus nrhiav dabtsi cev yus pom yam ntawd. Kuv ces kuv pom peb
Hmoob (Peb yog leejtwg, zoo licas) hauv no os.
TUBNTSUAG, zoo siab tau hnov koj cov lus. Ua tsaug ua koj yog thawj tug
qheb qhov rooj tos kuv. Txoj kev ntshaw pab Hmoob ces yeej muaj ntau
kawg nkaus li, es yog peb pab tau txhua yam li koj hais mas hajyam zoo.
Kuv qhov future hope tseem muaj ntau dua koj tau hais lawm thiab os.
Tsis txhob poob siab tias kuv lam hais ua si xwb (lus tso daj tso luag
los kuv txawj thiab os), Vim wb tsis tau sib paub zoo es koj thiaj xav
tias kuv lam hais. Yav tag los, kuv yeej pab Hmoob raw li kuv pab tau,
tsis yog kuv nyuam qhuav xeev thiab xav pab Hmoob xwb. Muaj ntau yam
xav tham qhia koj, yog muaj siab tiag, thov email rau kuv:
***@yahoo.com
Xejthim, yus es nyob hauv no ntev xyoo hwv lawm es yus li siab ntsws
pauv tas li lawm. Hope you could be the second to support my dream
(your dream).
Kuv twb tham txog kuv qhov dream uas rov mus pab txhawb nqa Hmoob li
education rau ntau tus phoojywg lawm thiab, tabsis, koj yog ib tug
tseem ceeb yuav txhawb tau peb lub zog kom loj. Es thov caw koj, your
$20 a month can make a big difference to our Hmong future. Please
contact me if you need more detail or more personal conversation. Kuv
ibtxwd yeej los ntshaw kev tau zoo thiab lo mav, tabsis yog kuv tsis
ua, leejtwg thiaj yuav ua. Thanks.

Tij laug khejme,
Koj cov dreams thiab kuv cov dreams ces zoo mus tib yam nkaus lawm
ntag.  Kuv twb tau hais tseg thiab cog lus rau kuv tus kheej lawm hais
tias 5-10 xyoo tom ntej no kuv yuav retire es kuv yuav siv kuv lub sij
hawm dawb mus ua dej num pab rau peb cov Hmoob nyob Thaib thiab Nplog
teb no.  Yog twb npaj tau li koj lawm, yeej meem mus pib txhob tso
tseg.
Hais txog kev lag luam thiab txhim kho Hmoob kuv paub muaj coob tus
Hmoob businessmen twb yeej tham tau los lawm ntau zaum tias yuav mus
tsim kom muaj lag luam loj txhua yam nyob rau sab Asia including A
Hmong Airlines.  Nyiaj txiag thiab tswv yim xwb kuv pom tau hais tias
peb cov Hmoob yeej muaj thiab ua tau xwb.  Tab sis qhov ua rau peb cov
Hmoob tsuas tham tau los ua tsis tau  mas vim yog lub teb chaws tseem
ntxov quav niab xwb.
Hais txog nyob rau sab Thaib teb mas yeej muaj kev thaj yeeb lawm, tab
sis vim Thaib twb yog ib lub teb chaws vam meej me ntsis lawm.  Cov
Hmoob feem coob yog npaj siab yuav mus ua rau sab teb chaws Nplog, tab
sis ho tsis muaj txoj kev thaj yeeb.  Txawm li cas los sawvdaws yuav
tau pib tsim zuj zus nyob rau sab Thaib teb ua ntej.  Thaum tau kev
cuab taw lawm, mus ua rau sab Nplog teb mas haj yam tseem yuav khov
tshaj yog thaum muaj kev thaj yeej nyob rau Nplog teb lawm.

Ncaimtseemnco,
Zoo siab uas tseem muaj koj yog ib tug muaj kev ntshaw ib yam li kuv.
Yog thaumtwg ready no ces hais kuv paub es tuaj pab kuv ov mog. Yog
muaj dabtsi kuv pab tau los tsis txob ua siab deb.

tijlaug Kheme,
tsi hais leej twg, koj yeej paub zoo lawm hais tias, peb cov tuaj hauv
no, txhua tus yeej nrhiav txoj kev zoo rau yus  haivneeg, thiab ntshaws
ib lub homphiaj xwb.  vim li ntawv, tej thaum tej tus tijlaug hais
ntau ntau, es kuv thiaj li hais kom tis kiag pob txhas rau xwb.  peb
txhua tus, xav kom txhua tus hmoob nyob rau hauv lub ntiaj teb no zoo
thiab muaj vajhuam sib luag, yog ua tau, yuav ua kom pab txau cov ua
teem txom txom nyem--ntawv hos zoo tau li peb txhua tus thiab.
qhov kuv pheej ywg, vim peb twb yog tib cov neeg paubtab thiab  tostaub
xwb, yog li no--ua li cas peb twb tuaj ntev npaum li no es tsi muaj ib
lub vision kom peb ua tau haujlwm zoo tshaj no ntxiv no xwb.
zoosiab ua paub nej txhua tus ua tij!
Born2behmong

Hmoob khejme,
Kuv tsis tshua tuaj hauv no pes tsawg thiab txawm tuaj los personally
tsis paub koj zoo pes tsawg, tsuas hnov luag hu koj ua Dr. Danchow xwb.
Txawm koj yog leej twg los koj yeej yog peb Hmoob thiab ntseeg tias
koj yuav rov mus ua ntau yam pab peb tsoom Hmoob sawv daws, tsis hais
cov nyob Thaib los sis nyob Nplog.  Yog tau rov mus lawm no ces nco
txog peb cov nyob rooj teb no thiab.  Kuv yog ib tug tsis tau paub koj
dua.  Yog tsis xav li cas no ho email kuv ntawm ***@hotmail.com
txog koj tus kheej thiab koj lub zeem muag pab Hmoob pub kuv ua kwv tau
paub thiab.  Mus zoo koj thiab ho sib ntsib dua.
csy

hmongkhejme!!..
kuv zoo siab tau paub koj.. raws li koj tau tham ntau zaus rau peb mloog
hauv no.. kuj yog ib lub tswv yim zoo kawg nawb..
peb txhua tus yeej nyias yeej muaj nyias lub tswv yim los sib pab thiab
nyias muaj nyias lub peev xwm los sib koom yog hais tias koom siab tiag.
kuv zoo siab ntau rau koj tseem muaj lub siab zoo kawg rau txoj kev tseem
hlub hmoob thiab..
nej s/d tuaj sib tham hauv no yeej ntau kawg li lawm kuv los ruas tuaj
nyeem nej cov lus xwb.. kuv twb tsi muaj sij hawm sau rau nej mlog kiag
li.. kuv paub hais tias peb hmoob tsi txawj sib hlub es nyias pheej hais
nyias txoj kev hlub hais tias hlub hmoob xwb tab sis kev sib hlub tsi sib
thooj nyias kuj txawj hlub mus lawm ib yam.. vim peb hmoob thiaj li koom
tsi tau ib thooj koom tsi tau ib pab. pheej nyias tawg mus ua nyias ib
pab..
kuv xav thov tias kom txawj hlub hmoob thov kom koj txawj hlub tiag tiag
tsis txhob yog hlub ntawmm ncauj xwb yav tsum hlub tuaj hauv nruag siab
tuaj..
yog hais tias koj hlub ntawm daim tawv xwb ces koj yuav pib hais koj zaj
tuaj ces yuav sau luag li nyiaj los noj dawb dawb xwb thov tsi txhob ua li
luag cov laus ua tag los es tos txog yus thib ces yuav npaj kaus lwm lub
hlub nawb..
kuv xav tias VP thiab DYD lawv yeej txawj hlub hmoob kawg li tab sis lawv
twb tsi tau lub npe zoo hlo li.. thov koj ua kom zoo nawb mog..
kuv xav paub hais tias koj yuav pab cov hmoob no yuav pab yam dab tsi?..
thiab yuav pib qhov twg tuaj los lub zos twg tuaj es koj thiaj yuav pib
tau.. lus nug koj tseem yuav muaj ntau tab sis cia li no xwb es mam nug
koj dua nawb mog?.. tsi tas ntawd los peb s/d yeej nyob lub zos no xwb yog
koj tuaj txog ntawm no ces thov los tsev thiab los nrog peb tham nawb..
mus zoo koj nawb

HMOOB KHEJ ME  ,   koj puas  paub  tus phooj ywg  NOM  ONG   YANG
thiab   DA   Songsavatvong  yog  koj mus ntsib nkawd  no  hais nyob zoo
rau thiab mog , kuv  paub nkawd pom nkawd  saum huab cuas  xwb , koj
mam nug tia   tus  pub ib lub  computer  rau  NOM ong , tus pab  ob peb
kis nyiaj  rau   Da    nkawd  mam qhia  koj .
KUV TUAJ   hauv  SCH   no   los twb  yeej  xav  nrhiav  cov
neeg  siab zoo , qheb siab ,  siab tawv  li koj  ntag   kuv tso siab
tia  koj  yuav rau siab  kom  haiv hmoob/moob vam meej   , yog koj tsis
hais  paub   ces  kuv twb  xav lawm tia  yuav  mus  retire  rau   tej
haiv neeg  txom txom  nyem  nrog  lawv nyob  zej zog  hav zoov  , kuv
npaj  muas  tshuaj kho mob nkeeg   li tej no  xwb  mus pab lawv thiab
nrog  lawv nyob  tsuav lawv pub mov  noj  xwb  . THAIB  TEB  , NPLOG
TEB   kuv  tsis  muaj  cov  txheeb ze , xav tia  mus  los  hmoob  yuav
tsis  yuav .  Kuv  rab nheev mas  tsom rau  cov  haiv neeg me  uas txom
nyem tshaj peb  cov hmoob ..
LI  cas   los  xij  , kuv mam  pab  txhawb  koj  lub  dream   kom
loj   zuj zus    tsis hais  nyiaj txiag  los  dag  zog  li kuv pab tau
.
TUBNTSUAG

Nej ib co tsis paub XF Danchow, nej pheej muab nws hu ua tij laug kuv
xav mas ntshai nej tus puav tseem yuav yog lawm tij. Tus phooj ywg
Danchow no nws nyuam qhuav muaj kwv lam 30 xyoo xwb yog li ntawd nej
leej twg tseem mo dua nws mam hu nws ua tij laug no nawb. Yog tus twg
laus tshaj 30 xyoo lawm thov txhob muab nws hu ua tij laug vim xyov
leej twg tseem yuav yog tij.
HKM, es koj yuav mus tag tsev neeg lov los yog pojniam me nyuam nyob es
mus ib ntus xwb koj rov tuaj mas? Ua zoo laiv, koj paub tias nej lub
niag teb chaw ntawd muaj cov neeg noj nyoos coob coob no nav. Thaum twg
muaj tus siab nyoo tuaj xauj yus qhov tsev ces tsis muaj leej twg thaiv
tau lub niag tooj liab ntawd li ov. Luag pom ib tug tub txawg li koj
ces tsiv tsiv luag lub qhov muag kawg nawb, los yog ntu no teb chaws
txias zog lawm es koj thiaj li yuav rov mus no mas?

Phooj ywg Hmoob Khejme,
Tsis yog kuv nug koj li es ua rau koj tu siab rau kuv lawm los cas yuav
mus hais tau tej los niag lus "Tsis tau tas kev cia siab (take risk)"
yam li ntsuag nos ua luaj li. Tsam yog tim kuv cem cem es ziam no koj
thiaj li yuav phaj txawm koj lub neej thiab koj lub zog mus pab tsev
Hmoob Thaib tiag lod? Nyeem koj daim post no ces xam tau hais tias koj
yeej hlub Hmoob lawm tiag tiag li los mav. Thaum twg koj mus hlub taus
Hmoob li koj hais no lawm no ces ho thov nco ntsoov kuv tej nyuag lus
cem cem koj nawj...hehehehehe...tso dag xwb txhob xav li cas.
Kuv yeej ntseeg li koj hais tias cov phooj ywg hauv SCH no yeej yog tib
co mob mob siab txog Hmob lub neej. Tsuas yog nyiam hais mus raws li
nyiam pom thiab nyias siab nyiam. Kuv los yeej tuaj kawm tau ntau yam
hauv no heev li.
Koj yeej tshawb pom qhov tseeb ntawm peb haiv Hmoob lawm, tsis hais
nyob lub teb chaws twg los yus haiv neeg yeej tseem poob qab deb tshaj
luag. Yog twb npaj tau lub niam tswv yim loj li koj hais no lawm, kav
tsij rau hau ntsoov mus pab yus cov Hmoob ces tsis ntev xwb Hmoob lub
neej yuav txawj tawg paj txi txiv lawm. Tsis txhob ua siab deb, yog
muaj dab tsi yeej meem nug tau suav daws hauv no. Kuv xav hais tias tus
muaj nyiaj txiag los yeej yuav pab koj, tus muaj laj lim tswv yim los
yuav pab, tus muaj dag zog los yeej yuav pab koj, hos tus ho tsis muaj
dab tsi li los yeej yuav txhawb koj lub zog xwb.
Kuv kuj tau mus ncig xyuas peb tsev Hmoob Thaib tej zej zog ntau lwm
lawm thiab. Tam li kuv xyuas qhov muag pom xwb mas cov Hmoob Thaib kuj
yeej vam meej kawg lawm tsuas yog tshuav qhov puav yuav tau nrog lawv
txhim kho li nram qab no:
1. Tsoom tub ntxhais hluas txoj kev kawm nyob pem roob li koj hais.
- Feem ntau cov tub ntxhais hluas yeej tseem caum peb cov niam cov txiv
txoj kev kawm xwb. Cov laus kawm txog twg ces cov hluas lawv kawm txog
ntawv thiab xwb. Vim lawv yeej pom hais tias txoj kev ua neej nyob rau
yab sab ces kawm tau li lawv kawm ntawv xwb yeej zoo txaus rau lawv siv
lawm.
2. Tsoom tub ntxhais hlaus txoj kev npau suav nrog luag sib tw ua neej.
- Cov hluas feem coob nyob rau yaj sab yeej tseem qus heev thiab tsis
swm lub neej ntshiab kiag li. Lawv txoj kev npau suav nrog Mab Daum
thiab yus cov Hmoob sib tw ua neej yeej tseem poob qab deb heev vim
lawv niam lawv txiv yeej los ua neej zoo li ntawv los tau pes tsawg
tiam no lawm. Lawv tseem tsis tau muaj cuab kav yuav tsoo hauv kev mus
ua lawv lub neej tshiab li. Piv txwv, cov tub ntxhais hluas nyob lub
zos Khejme muaj hwv tsam zoo yuav los coj tsev Hmoob Thaib ib kauj raum
mus lawm yav tom ntej tab sis vim tsis muaj tus muaj peev xwm yuav kam
tsoo ua ntej li xwb, yog hais ces, lawv tseem niaj hnub sib tos li peb
cov tim Meskas no thiab. Koj paub qhov kuv hais no zoo.
3. Tsoom tub lag tub luam Hmoob nyob pem roob thiab hauv nroog.
- Rov muab lub zos Khejme ua piv txwv, kuv mus ncig xyuas mas tsoom tub
lag tub luam Hmoob hauv zos Khejme yeej ua mus deb heev li lawm hais
txog muab daim teb los pauv nyiaj ntxiag. Qhov lawv plam yog nyias taus
nyias vuag mus cuag cov los pav loj sab nrauv ces txog kawg lawv tej
tsam peev txheej tsis rov los npoog lawv lub zej lub zos lawm hos mus
npoog tag rau Mab Daum tej zej zog loj lawm. Koj yeej pom qhov kuv hais
no meej.
4. Tshuav ntau yam ntxiv tiam sis kuv tseem tshawb tsis tau txog
xwb...kuv yuav tsis hais txog teeb meem Yas Mab vim tsis yog Hmoob tsim
tawm ntawm Hmoob tes hos yog Hmoob raug luag txw tau lawm xwb.
Tib txoj kev yuav pab tau peb tsev Hmoob Thaib ces yog pib li koj hais
no, txoj kev kawm ntawv qib qis mus ti rau qib siab xwb. Kuv tshawb tau
hais tias peb cov me nyuam Hmoob nyob pem roob mas kawm ntawv tshaj lij
kawg kiag li yog lawv tsis muaj kev txhawb kom mus tau deb xwb no. Koj
mus ua ntej, peb mam li caum koj qab los pab koj. Nco ntsoov, txoj hauj
lwm no koj ib leeg xwb yuav ua tsis tau, tab sis koj yuav yog tus xub
pib mas thiaj li yuav tiav. Kawg no, los ntawm lub siab dawb paug, koj
nco ntsoov tsis txhob npav mus cuab loj loj kom tau noj tag kis tsam ho
sav tsam. Koj yeej to taub qhov kuv hais no zoo.
Ua tsaug rau koj txoj kev hlub Hmoob.
Phab Ej,
PS: Txwv tsis yeem muab koj tus kheej mus yuam nqi nrog cov Hmoob
Miskas uas rho tau nyiaj cuag li nplooj ntoos los rau koj siv dhia koj
txoj hauj lwm tsam ces koj ho tswm sim yog ib tug thawj coj tub rog mus
ntaus rog rau Tiaj Rhawv Zeb teb chaws Xeev Khuam mog.

Hehehe...Phabej, nyiaj txiag yuav tau ib puas tsav yam nas es koj yuav
ua li cas txwv tau kom tus phooj ywg HKM ntawd txhob mus ua nom koos
thav ntaus thawj mus tswj tub rog tom tiaj rhawv zeb no mas. Thaum tib
neeg pom nyiaj txiag lawm ces kawg tuag rau xwb las as, yuav muaj leej
twg tawv dhau no nab. Money can buy everything nyob hauv lub ntiaj teb
no. Saib koj puas kam ua dej dab rau HKM haus xwb lauj, tsis li ntawd
ces kuv xav nws txoj kev txawj ntse tuaj kawm tiav doctor degree tim US
no yuav yog ib tug yuam sij zoo rau cov kujxaj Hmoob US yuav siv mus
mus los los ua kas moos txeeb teb chaws rau Hmoob ntag.

tej zaum tseem ntxov hwv..  nej tsi tau tuaj kuv twb rov tuaj dua lawm..
hahaha
npawg xejthim, luag yog tus loj lawm ces kuj hu tij laug xwb mas.. vim
luag yog tus kawm ntawd siab, txawm yog yus hluas dua nws thiab laus dua
nws los yeej yog hu li ntawd yog luag yog ib tug muaj high educated siab
lawm yuav tau hwm nws thiab txhob. peb ib txhia neeg mas muaj tej tus kuj
coj qis qis ho muaj tej tus coj ua neeg loj loj.. cov uas nws saib nws qis
qis mas hu luag ua tus loj ho cov uas saib luag qis dua yus ces hu lawv ua
menyuam yaus.
HKM. kuv thov qhuas koj uas koj muaj peev xwm kawg txawj hlub peb haiv
hmoob kawg. tab sis kuv warning koj thiab.
thaum koj taug kev mus rau tej lub hav zoov uas tsi muaj neeg nyob los tsi
muaj neeg nrog koj mus kuv xav kom koj ua zoo saib thiab nawb vim nws muaj
tsov, dais, lwm yam tsiaj coob kawg li nawb. nyob rau lub teb chaws tim
nej mas yog yus ib leeg taug tej kev nphob-x li koj taug mas yuav mag luag
txoj hluas kais zawm koj ciaj dab nawb..
nco ntsoov tias LAURA X.. tib leeg taug txoj kev li koj taug xwb es nws
thiaj li ntsib tsov lawm twb ua rau laura X tshee tshee. yog kuv los kuv
yuav tshee tshee thiab.
muaj peb cov nyob tom qab no yog muaj dab tsi no thov tig saib qab thiab
ov.. saib peb pab tau li cas..
tab sis nco ntsoov tias txhob ua li luag tej ua es thaum pib ces muab lub
npe tias hlub yus haiv neeg no ces ua tej lub hmong community los kaus
nyiaj thiab xwb no nawb ces tsi ntev ces yuav vaj yuav tsev kim kim lawm
xwb ntag...

Hmoob Khejme, ua lis koj hais los saum nos, koj qhov homphiaj yog mus
qhia ntawv raus peb cov menyuam hmoob nyob pemroob lov? Los yog dab
tsis tiag. Thiab qhov koj xav tau los pab koj ntawm yuav tsum yog nyiaj
xwb lov, es yog muaj khoom xws lis tej nyuag ntawv, saum thiab lwm yam
ua yog rau tub kawm ntawv tej nos pua yuav thiab. Koj yeej muaj chaw
lawm los tseem yuav mus ua dua tshiab? I never been in Khejme but heard
a lot about that, and i got brother still in Thailand maybe some day i
will be there. I have thought school for about 25 years, hopefully the
next couple more years will retire and dream about teaching English as
a second language in thailand where our hmong are.