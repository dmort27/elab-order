Moobsib es,
Koj twb muaj li 50 xyoo lawm koj kav koj tus niam xwb txaus dhau hw
lawm, koj lub zog twb ntaug tag lawm pheej tham niam yaus ua dab tsi
nas.  Luag tej laus niaj txis piv lus tias txuag zam ces zam tshiab ho
txuag siav ces siav ntev no ne.  Koj tsis txhob txob txob nyab tsam
koj tau mes los puag ces koj yuav tsis muaj chaw cob cuab.  Tsis tag
li ntawd xwb yog thaum koj tus niam loj ua paub koj ces koj yuav npo
pa ib tsam ib tsam tsis muaj leej twg nrog koj paub nawb.  Peb Hmoob
cov laus ua koj lub tswvyim no los tau ntau tiam lawm yeej tsis muaj
kev vam meej li, es koj tseem yuav qi muag nti taug txoj kev no qab
thiab los?  Koj txoj kev tuaj khwv nyiaj  thiab kawm txuj rau lub
tebchaws no tau npaum li no xyoo koj twb tau tuaj tom hau ntej lawm
koj tseem yuav rov mus tuaj tom tw dua thiab los Sib?