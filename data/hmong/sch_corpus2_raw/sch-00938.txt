Phooj ywg Phwvnyawm,
Puas muaj npaum li koj hais ma? Raws li kuv hnov mas tsuav yog yus muaj
qhov suav suav tuab tsawv xwb ces Tsab Kaim yeej qhia xwb no sav. Sij
hawm ntawv txawm yus tsis muaj qhov suav ntau los tsuav yog yus npaj
tau quav iab nploos ntau tsawv xwb ces yeej noj xwb.
Kuv mas tsis tau ntsib Tsab Kaim dua kiag li tab sis kuv tsib Tsab Kaim
tus txiv ntxawm, yawg Xyooj lawm. Yog yus tsis muaj tswv yim mas yeej
mus thov tsis tau Xyooj qhia tes taw rau yus kiag, tab sis yog yus
txawj siv tswv yim (maiv tais) mas tau kawm kawg. Li hais tas, tshuav
yog yus muaj cov suav thiab cov swm xwb ces tau noj kawg.
Tab sis kuv cov phooj ywg uas kawm tiav ntawm Xyooj quav yeeb los yam
li tsis muaj ib tug siv tau Xyooj cov txuj ci li. Tsis paub tias ua li
Tsab Kaim ho keej tshaj Xyooj lawm pes tsawg npaug xwb? Raws li hnov
mas nkawv kawm los ntawm tib tug xib fwb los xwb.
Phooj ywg Phwvnyawm, koj kawm tau pes tsawg tshwj xwb? Kawm txuj ntawm
Tsab Kaim thiab Xyooj nkawv sais tau caiv khoom noj ntau yam heev li
laiv.

Phabej awd...
Kuv yeej tsis tau kawm li nawb...vim tej ntawd kuv yeej tsis ntseeg
nad...ntawm TK mas kuv los yeej paub yawg tsis zoo thaum nyob tim
ub.Ces yus pheej raws tej phooj ywg mus xwb yawg yog hom neeg hais lus
luag nyuj nyav...koj mloog zoo li hais dag tej zaum yog nws hais tiag-g
muaj tej zaum yus xav tias nws hais tiag-g ho yog dag..... lawv pab kwv
tij cov kuv paub niam yau cov tub puav leej nyiam-m sib ntau lawv yeej
hais tais lawv tsis yog kawm muaj khawv koob yus xyaum yus xwb...hos TK
mas kuv xav tiav yawg tus xib fwb paub tias ntaus qhov twg yuav tuag
ces ntau qhov ntawd xwb...yawg twb qhia me ntsis rau peb lawm...kuv mam
qhia rau nej nawb... ntawm lub taub haus ces nej yuav tsum ntau 1. ntau
lub pob qa sib zog kom raug muaj ceem 2.2 lub pob muag 3. lub pas
ntshav 4 tus kaus siab 5. ncaws qab noob qe koj xub-b ntaus kom raug 5
yam no ib yam  thawj-j teg tag ces koj mam loos.Tab sis 5 yam no tsis
lam yuav ntaus tau yooj-j yim nawb yuav yog koj keej tiag-g mas koj
thiaj yuav ntaus raug.Qhov koj hais suav-v mas kuv yeej tsis tau-au sim
li nawb pheej thov kom qhia dawb xwb....tej zaum yuav yog li koj hais
tsis muaj cov suav-v luag thiaj tsis qhia rau yus ntag...tej ntawd tsis
kawm los tsis ua cas...yus thiaj tsis mus thab-b plaub os...cia txhob
txawj dab tsis luag ncaws yus, ncaws taw puav los kav liam tshuav yog
txhob ncaws kom yus tuag xwb..

Liglawm,
koj puas xav tias tsis yog TK mas ntshais dub muab tua tuag lawm no.Kuv
xav tias yog TK nrawm kawg dub thiaj tua raug ncej puab xwb.Yog lwm tus
no kuv saib ncaj-j hauv siab lawm no laid...TK yuav tsum paub me ntsis
teb chaws thiaj ntshai TK heev.
Koj hais Txhuas Xab puas yog tus saub nyob tim Paklay lawm saum roob
Tsawb naj?Kuv hnov lawv hais tias tus Saub no mus saib mas leej kawg no
laid....

PHWVNYAWM  ,    ua li cas  thaum  TSAB KAIM  kom  koj    mus txiav
xyoob   puj tswm   cab lub ntsis   kom los txog tsev no  , ua  cas
neb  ho  yuav mus xaiv txiav  tus xyoob loj loj   no ma    nws khaum
kev   heev  .  YUS kuj  mus txiav tus xyoob kom loj  luaj    ko  taus
ko  txuas xwb  los yog me dua ,  li no  mas thiaj  cab  tau lub ntsi
los txog  tsev sai   .  Yog yus  mus txiav  tus xyoob  twb  loj tshaj
yus lub zog lawm ces kuj   rub ntsi nti  li xwb .
TUBNTSUAG

Lig,
Kuv los kuj tsis tau pom dua yawg legendary kung fu lauj xeeb Tsab Kaim
kiag, tsuas hnov tib neeg cav txog xwb. Kawg twb muaj neeg hais rau kuv
tias nai phoo vp coj nws tuaj ntau boxing yuav nyiaj yav thaum ub lawm
no ces kuv xav tias txawm nws tsis txawj ntau los yuav txawj me, nws
thiaj li ua rau Hmoob ntshai nws. Yog nws tsis txawj no ntshai Hmoob
yuav tsis tham ntshai rwg li ntawd thiab. Yuav kom paub tseeb ces kawg
yuav tau ua li Tub Tsab, hu mus sim kiag xwb thiab paub. Luag tias hnov
xwb tsis npaum li pom kiag ntawm qhov muag, pom kiag xwb tsis npaum li
sim kiag ntawm tes. Yog koj nyob ze no muaj zoo caij nyoog kuj thov mus
sim es hos qhias qhov tseeb tuaj rau peb paub mas thiaj li yuav paub
qhov tseeb.
Txog ntawm yawg Saub Tshua Xab koj hais ntawm kos ces kuv twb yog ib
tug raug cawm loj hlob los ntawm yawg tes kiag ntag....kuj tsis paub
tias xyov tej nws ua thiab hais ntawd puas muaj tseeb tiam sis xyov nws
ua tag ces yus kuj cia li loj hlob mos nyoos lawm thiab ces yus thwm
tias tej zaum nws kuj yuav paub me ntsis thiab. Nyob rau thaj tsam xyoo
1971-72 ntawd kuv tseem yog ib tug me nyuam tub muaj kwv lam li 5-6
xyoo ntawd, kuv pheej muaj ntsis daj ntseg (raws tej laus kev analysis)
thiab hnoos quj qhem tau ntau xyoo tsis txawj zoo. Kuv niam thiaj li
coj kuv tuaj mus saib yawg Saub Tshua Xab tim roob Tsawb vim tib neeg
ntiaj teb pheej cav nroo ntws cuag xob nroo tias nws mas yog ib tug
thaj maum yawm saub tso fwj chim rau nws los kho neeg ntiaj teb. Raws
li kuv nco mas peb kam mus txog li 10 tawm leej diam thiab tau 4-5 hnub
los xyov yog 1 week thiaj li mus txog. Thaum peb mus txog ces cov laus
kuj tau mus thov saub Tshua Xab kom saib thiab pab kho. Ntawm kuv ces
kuv nco nws hu kiag nws cov cawm seej Txheej Txam los saib kuv lub cev
tag nro ces nws cia li muab kuv nchos ob-peb teg xwb ces nws tias nws
ua li ntawd xwb ces yuav tsum zoo mus. Kuv niam nug nws tias yog tim
dab tsi, nws hais tias kuv ces yog nphau raum lawm es thiaj li daj daj
ntseg. Txij ntawd los ces tos yus nco xwb yus twb laus li no lawm. Hos
muaj ib tug niam poj Hmoob ces (puag tom qab no cov laus mam tham es
yus hnov xwb) saub saib kiag xwb ces saub hais rau nws tias saub tsis
kam kho nws vim nws yog ib tug neeg siab tsis huv.....txhais tau tias
thaum nws twb yuav txiv lawm nws tseem mus deev hluas nraug.  Dua li
cov ces saub kuj lias kho li nws qhov peev xwm. Ntawm qhov tias saub
Tshua Xab puas muaj vaj ntsuj plig tiag, qhov ntawd tsis muaj leej twg
paub meej, ntshai yuav yog nws tus kheej thiab paub xwb tiam sis yog
nws ua tag es yus cia li zoo raws li lub siab xav lawm ces yus tsuas
ntseeg tias nws yuav tsum paub me ntsis thiab no xwb. Niaj hnub niam
no, muaj tus puav phub thaub Hmoob nyob hauv peb lub zej zog no tseem
mus kho mob ntawm nws ne. Koj kuj hos piav saib yog vim li cas koj ho
paub tias nws tsis muaj dab tsis tsuas yog "ib tug neeg dag noj dag
haus xwb"?

Phooj ywg Xejthim,
Muaj tseeb li koj hais thiab li Hmoob cav cav. Kuv ib tug kwv tij kiag
los kuj raug kho zoo (cawm tau) los ntawm Saub Tshuas Xab thiab. Yav
thaum yau, kuv tus kwv tij ntawv nws tsis hnov lus, hmoob hais tias lag
ntseg. Tom qab no muaj ib tug tij laug yuav mus saib mob tim Saub
Tshuas Xab yog li ntawv kuv tus kwv tij ntawv niam thiaj li muab nws
lub tsho rau tus tij laug ntawv nqa nrog nws mus thiab kom nws pab mus
thov Saub Tshuas Xab saib nws tus tub. Thaum tus tij laug ntawv mus
txog tim saub Tshuas Xab, saub twb paub tias nws tsis yog tuaj saib mob
ib leeg kheej xwb tab sis nws tseem nqa ib lub tsho nrog nws tuaj thiab
(kho 2 leeg mob). Yog li Saub thiaj hais rau nws tias, koj siab zoo
heev, kuv yuav pab kom tau neb 2 leeg. Saub hais ntxiv tias koj tsis
thas piav koj tus kwv ntawv tus mob rau kuv mloog thiab tsis thas muab
nws lub tsho rau kuv, kuv twb paub tag lawm. Thaum nws yuav los tsev,
Saub hais rau nws tias thaum koj rov mus txog tsev ces koj tus kwv hnov
lus tuaj lawm. Yawg thiaj li rov los lawm.
Xyov ua cas tus tij laug ntawv twb los tsis tau txog tsev, kuv tus kwv
tij ntawd cia li hnov lus tuaj lawm. Nyob nyob muaj ib hnub ces nws cia
li hais nrov nrov tias, ua cas nej yuav nthe nrov ua luaj, ua rau kuv
lag tseg tag li lawm os. Peb suav daws cia li yoob tag, thiaj mam teb
nws tias peb tsis tau nthe li nav. Qhov tseeb yog nws 2 lub pob tseg
khoob (hnov lus) tuaj lawm xwb. Txij ntawv los nws cia li hnov lus los
txog hnub laus li lawm (thov xa lub tsaug no mus rau Saub Tshuas Xab,
kuv tus kwv tij ntawv thiab kuv wb mas yog phooj ywg zoo/kwv tij sib
hlub tshaj plaws li).
Tu siab tias tam sim no Saub Tshuas Xab tsis kam saib mob nkeeg thiab
saib hmoov li lawm vim tias nom tswv Nplog tsis tso cai rau nws kho tib
neeg lawm. Yog li lawv tso police zov nws nraim xwb, yog leej twg mus
ntsib nws los nws yeej tsis kho li lawm no, ua li nej puas hnov li
ntawv thiab? Qhov loj tshaj mas yog nws cov tub tsis kam nws ua dab tsi
kiag li lawm.

Tubntsuag,
Thaum yus yuav mus txiav tus xyoob TK yeej hais rau yus tias koj mus
tsom tus siab,loj, pob tuab-b,ntxhov tshaj mas koj mam txiav tus ntawd
nawb.Tsis yog nws yuav kom koj mus txiav tsuav yog xyoob xwb.

Xej thiab Phaj,
Neb hais kuj yog vim neb hais tias neb lub cev kuj tau mus kho kiag,
tiamsid neb yuav tsum to taub hais tias neb yam mob raws li neb piav
mas yog mob ntsuj mob plig xwb.  Yog mob ntsuj mob plig xwb ces kuv
yawg thiab kuv txiv lawv twb kho zoo lawm hov ntau leej.  Lawv ua neeb,
hu plig, cub thiab, kuv pog txawj txawj muab tshuaj ntsuab xwb mas tej
me nyuam yaus yeej zoo ntau leej.
Ntawm Tshuas Xab tas kuv hais tias nws yog ib tug neeg dag.  thaum nws
khiav los caum tau peb tim cob fab, nws muab nws lub nyuag yeej tsom
lub nyuag zoo lub koob xoos los tsom mam nim hais tias pom VP lawv tuaj
pab peb.  Peb hais tias kom yawg saib nyablaj nyob qhov twg tso peb mus
tos kev, yawg mas cav nim hais tias lub roob no lub hav no, peb mus mas
tsis muaj quav dab tsi.  Qhov peb paub kiag hais tias nws dag yog nws
xav tshuaj thiab rho mos txwv.  Kuv muaj ib tug kwv raug mee muaj
txhais suab hauv ncej puab.  Kuv txiv coj kiag kuv tus kwv mus cuag kom
Tshuas Xab pab rho.  Yawg muab yawg ob tug txheej txam los so tsuag
tsuag tas tiamsid tsis pom poob ib lub suab qhov twg li.  Thaum kawg
yawg hais tias zoo li yawg cov me nyuam txheej txam tsis ua hauj lwm
lawm.  Kuv pog ua ntej nws los yuav kuv yawg, nws twb mus ua neej rau
ib tsev Hmoob Xyooj nyob tim Roob Tsawb yug tau ib tug tub tseg ces tus
yawg txawm mob tuag lawm.  Kuv pog mam los yuav kuv yawg mam ho yug kuv
txiv lawv.  Kuv tus txiv hlob Hmoob Xyooj tuaj xyuas peb peb nug nws
hais tias koj nrog Tshuas Xab nyob ib lub zos ua ke koj pus paub hais
tias nws txawj ua saub leej heev.  Kuv tus txiv hlob hais tias kuv yog
me nyuam ntsuag nyob caum Tshaus Xab noj mov hauv nws hlob xwb.  Kuv
hais rau nej paub hais tias Tshuas Xab mas yeej txawj yam puav tshuaj
thiab txawj saib tes li tej neeg hmoob txawj saib tes, tiamsid muaj ib
qho cov neeg pheej hais tias yawg yog saub thiab yawg pheej muab yawg
cov txheej txam coj mus nqas ub nqa no mas tej no yog dag tiag tiag.
Vim kuv pog yog ib tug neeg txawj muab tshuaj ntsuab heev vim nws niam
yug nws kuj txawj tig me nyuam ntxeev, tshuaj ntsuab lwm yam mas lawv
niam txawj tag.  Yog li kuv pog yog ib tug txawj muab tshuaj ntsuab
thiab zaws plab me nyuam koj muaj me nyuam heev.  Kuv txiv hlob ntawd
thiaj hais tias Tshuas Xab ces twb tseem tsis paub tshuaj ntsuab npaum
nws niam los yog kuv pog.
Hos hais txog Tsab Kaim mas sim neej kuv hais tias yawg mas tsis txawj
ib qho kung fu li lauj.  Ntsia yawg tus neeg xwb ces koj yeej paub hais
tias tsis yog ib tug neeg txawj tej ntawd li.  Nej yuav hais npaum li
cas los kuv yeej tsis ntseeg vim kuv twb ntsib thiab tham nrog yawg
ntau zaus.  Tsis tag li yawg tus kwv hais kiag rau kuv lawm.

Lig,
Ntawm Tshua Xab mas kuv xav tias nws tsis yog cov saub muaj lub fwj
chim los ua nom ua tswv, los tswj teb tswj chaw li ib cov saub Cobfab.
Nws yog cov los kho mob xwb ces nej yuav kom nws mus qhia nyab laj rau
nej no mas ntshai yuav tsis work. Ib yam li tsam no nej kom tus doctor
kho mob mus tua rog, ntshai nws yuav ua tsis tau hos yuav kom ib tug
general los kho mob los yuav tsis work. Yog tias nws muaj fwj fuaj kho
mob tiag li neeg Hmoob hais ces kuv ntseeg tias yawm saub tsuas tso me
ntsis fwj chim rau nws los cawm neeg txoj sia xwb....tsis tag li ntawd,
cov saub ntawd mas lawv yeej hais tias lawv tsis yog kawm txawj li tej
doctor, tsuas yog lawv as xaim yawm saub lub fwj chim xwb, hnub twg los
yog thaum twg lawv ua txhaum es yawm saub muab rho lawm ces lawv yeej
tsis muaj peev xwm ua dab tsi kiag li lawm. Tseeb tiag, tej zaum Tshua
Xab kuj yuav tsis paub muab tshuaj ntsuab npaum li koj pog tiam sis nws
hos paub kho lwm yam uas koj pog hos tsis gifted lawm. Tej zaum nws
txawj muab tshuaj kho mob xwb tiam sis nws hos yuav tsis txawj rho mos
txwv los kuj muaj.
Txog ntawm yawg Tsab Kaim mas tej zaum yawg tus kwv kuj tsis zoo qhia
tag tag rau koj los kuj muaj vim tej yam txuj ci ntawd yeej tsis zoo
khav theeb. Xyov nws paub los tsis paub, tiam sis txhob lam under
estimate nws qhov capability. Muaj ib tug yawm thaub Hmoob, me me kwv
lam li 4 ft, hnyav li 90#s thiab saib tsis raug muag kiag twb muab ob
yawg Hmoob Xiong npuaj ua rau nkawd nyoo los txog niaj hnub no. Lawv
piav tias thaum 3 yawm Hmoob no tseem hluas, lawv 3 yawm no txawm mus
tham hluas nkauj ces ob yawm Hmoob Xyooj yog ob yawg loj siab thiab
muaj zog. Ob yawg saib yawm thaub Hmoob nuaib ntawd tsis khuab qhov
muag ces nkawd txawm khwv siab phem muab yawg koom ntau. Lawv thiaj tau
sib ntau ua rau ob yawm Hmoob Xiong da av nkos kiag ces ua rau nkawd
thiaj swb. Niaj hnub no lawv 3 yawm no tuaj nyob rau hauv peb zos no,
kuv tsis paub tias xyov ob yawg puas tseem txaj muag rau yawg. Kuj ho
hnov lawv tham tias muaj ib zaug yawm thaub no mus ua hauj lwm ntxuav
tsev tim hospital, ces muaj ib hmo ib yawm thaub daj loj loj cia li
muab ib tug pog daj zawm caj pas ces tom thawj yawg thaub Hmoob me me
ntawd los ncaj ntawd yawg saib yog tsis pab ces tus pog daj yuav tuag,
yawg thiaj li tib ntswg yawg thaub daj caj npab poob nroos ua rau tus
pom thiaj dim. Yawg thaub daj mas cia li saib saib yawg tsis paub xav
vim luag saib yawm Hmoob ntawd me ua luaj tiam sis cas tib ntswg xwb
luag caj napb tuag vias lawm....tej tus neeg zoo li tus thaub hmoob no
es leej twg yuav xav tias nws tsis paub dab tsis no. Ntxim li yawm
thaub Hmoob no tau me ntsis txuj ci los ntawm TK thiab no laiv vim lawv
yog kwv tij. Hahaha!!! Hais li no ces tej zaum nej tus puav yuav paub
yawg lawm laus...

Cas nej yuav mus hais khib hlob Tsab Kaim ua luaj li na? Nej tsi tau
pom tabsis kuv twb tau sim kiag yawg los lawm os. Yawg cuab yawg lub
taub hau rau kuv ntaus, kuv ntaus qaug zog twb tsi raug. Yawg 2 tug
ntxhais yeej tsi muaj leej twg tham tau. Peb cov me nyuam laib Hmoob
cav mus thab na has ua lawv plaub hau yuj lis xwb hos.
Hais qhov tseeb yawg txawj ntau yam: khawv koob, yees siv, ntaus nrig
nphau, dob ntoo, cua lam fwj, thiab txawj saib hmoov huv tib si.
Muaj ib zaug ib tug yawg Naiskhu Miskas pheej khav muab ib lub nyiaj
npib rau saum yawg xwbqwb. Ua mus ua los nws ho rho tawm ntawm nws tej
ntiv tes los mus. Kuv saib hlob Tsab Kaim mem txom heev yawg thiaj rho
loo ib rhab chais los mus hlais loo yawg tus ntiv tes pom txha dawb
paug. Ntshav si laim. sawv daws ntshai tas. Yawg tshuab loo ob ncaug
los pleev kiag xwb txawm siv nqawm loo lawm. Tus yawg Miskas ntawd mas
txhee txhee cia.
Nej leej twg tsi tau sim dua no tuaj kuv coj nej mus nrog yawg kom tes
taw uasi. Yawg yog ib tus neeg very friendly. Yog muaj kev nyuaj siab
yawg pab saib hmoov rau koj tibsi. Ntawm kuv sis yawg hais zoo kawg
kiag rau kuv lawm laiv.  Yuav tau ua nom xwb xwb no laiv. Ha ha ha
faj

Faj,
Tos li koj nim siv zog ua teb chaws ua luaj ntshai yawg TK hais lus zoo
siab rau koj lawm ne yom. Yog yawg muaj peev xwm npaum koj hais no yog
vim li cas yawg thiaj raug Dub thiab nyab laj me ntsis tes taw nram San
Diego? Koj kuj piav me ntsis rau peb mloog saib. No Offense to him, ok?

Qhov koj hais nram San Diego muaj tseeb mas. Yog tsi yog yawg ces tuag
lawv tes lawm ntag. Xyov thaum twg yawg twb khaiv dhau 5 lub tsheb lawv
thiaj tua tsi tau yawg hos.
Hais txog kev ua kam tebchaws mas kuv tsi yog tus ua ov. Nws muaj nws
neeg ua kuv lam pab muab consultation rau lawv xwb hos.
Faj

Cov yawg,
Ned ...ned...kuv yeej hais tias kom Fajkhaum piav.Kuv yeej wb txwm hwm
yawg TK vim yawg yeej ntau neeg tuag rau yus pom lawm...nws yuav tsum
paub neeg txoj sia nyob qhov twg nad? neeg tus kaus siab thiab lub pas
ntshav mas tsis lam ntau tau nawb.....yog xuas pom tsom mas thiaj yuav
tua raug xwb.
Faj ntawm koob hmoo ces tej zaum koj yuav muaj tiag (ua Nom) tab sis
koj mas nyiam-m luag nkauj no ned?

Faj,
Kuv saib hais txog TK ces yuav li koj hais lawm xwb lau. Kuv xav hais
tias peb cia li nrog zoo siab hais tias peb muaj ib tug phoojywg muaj
peev xwm lawm xwb.Sawvdaws txhob muab hais dog dig lawm.
Thov qhuas koj uas koj yog ib tug consultant. Yog yuav hais mas tus
consultant thiaj yog tus muaj peevxwm/ntse dua.

Xejthim,
Koj tseem tau mus kho mob txog puag tim roob Tsawb Tshuas Xab zos thiab
los?Kuv saib koj khij dwb dhau lawm thaum yaus koj thiaj nphau raum
ned....yog daj-j ntseg ces yog dhia-ia siab dhia qis, poob ntoo,poob
tsev,poob cav thiaj nphau raum xwb. Kuv ces ham tsis nphau raum 2-3
zaug lawm.....kuv xav tias Tshuas Xab mas yawm saub yeej tso me ntsis
hwj huam rau nws ,nws thiaj paub saib tib neeg.Nphau raum ces yeej yuav
tau chos li koj hais.

Faj,
Qhov incident Dub tua TK nram San Diego puas yog li yawm thaub Hmoob i
hais rau kuv tias yog cov Asmesliska thaum ub nai phoo lawv coj TK tuaj
ntau yeej lawm ntiav Dub tua mas?

Qhov Tsab Kaim hais tias kuv mas nyiam pojniam heev no mas ntaub nkaus
hauv pliaj ntag hos. Tej pojniam Nyablaj, Mev, Hmoob, Nplog tsuav yog
hla yus dhau xwb mas yeej muaj peev xwm sov ntsuam tau tias txij taub
hau ti ko taw yog zoo li cas ntag no hos. Kev saib pojniam mas yuav tau
saib 3 yam li nram no:
1. Lub ntsej muag puas zoo nkauj.
2. Lub mis puas loj
3  Lub pobtw puas zoo nkauj
Tus pojniam twg yog muaj 3 yam no ntag ces nej yeej kawg ua pa sawv
soom ntag hos.
Faj

Hehehehehehe.... kuv saib koj has raug yawg Xej cuv uaj hwv lawm poj...
yawg Phwvnyawm. Raws li kuv soj saib los mus mas kuv yeej ntaus nqi ib
yam li koj hais thiab tiag. Yog tsis dwb txaus mas Tshua yeej tsi swb
ib zaug li ov.... hehehehehehe...
Xejthim hab Phabej, ua tsaug rua mej suav dlawg kws tau faib tej kev
ntsib dlua txug Saub Tshuas Xaab. Ua le tug Saub nuav puas yog tug kws
nyob tom ntug dlej Nam Khong es nov tas fuab tais Nplog (Sisavang
Vathana) tuaj moog saib tuab si naj?
MS

Faj,
1. Lub ntsej muag puas zoo nkauj.
2. Lub mis puas loj
3  Lub pobtw puas zoo nkauj
Koj cia li tseg kiag 3 yam saum no nawb . Yog tsis tseg sais tsis
paujphais li nawb. Peb cov me navkasmoos xiam xiam ces txawm yog 3 yam
saum no thiab ntxiv ib yam uas koj tsis kam hais ntawd xwb ces yus tsis
nco hlub txog pejxeem thiab tebchaws li lawm tiag. Xyov lau xav hais
tias ntshai cov niag phub thaub thaum ub thiaj nyiam mloos mloos los
cov hluas tiam no tseem nyiam tshaj lawm thiab....