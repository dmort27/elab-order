Nyob zoo ib tsoom bojyaig,
Kuv muab Xeev Nruag Xyooj hab Antony Vang cov ntawv coj lug ntsuag tas
kuv pum le nuav:
1. Tug tsaj ntawv "D" kws yog has lug Hmoob Dawb tawm ua "Dej, Dev,
Deb", kuv pheej xaav tas kom peb cov lug Moob/Hmoob muaj uniformity mas
tsi taag yuav ntxiv tug tsaj ntawv "L" (DL) rua peb xeem lug Moob Leeg.
Vim tas taab txawm lug Hmoob Dawb los tug tsaj ntawv ntawd yeej hloov
suab lawm, nwg tsi yog lub suab "ntee" qub lawm. Ib yaam le ntawv
Kauslim hab ntawv Suav, sau the same characters tawm sis nyag nyeem
tawm nyag xeem lug xwb. Ces lu lug "Dej" Hmoob Dawb nyeem ua "dej" peb
Moob Leeg nyeem ua "dlej" xwb ces tau lawm.
2. tug tsaj ntawv "nd" nuav mas kuv pum Antony muab siv has tawm tuab
lub suab nrug tug tsaj ntawv "nt" lawm. Qhov nuav yuam ua rua tsoom
neeg kws yuav kawm peb cov ntawv Hmoob/Moob confuse ntxiv xwb. Kuv xaav
tas siv tug "nt" xwb yeej txaus lawm. Kuv muab ua zoo xaav hab tshawb
saib puas tshuav lu lug los sis lub suab twg kws tsis tau muaj tsaj
ntawv lug has tau. Nwg tsuas tshuav lub suab "ndlhij ndlhuj" kws peb
cov Moob Leeg has qee zag xwb. Lu los sis lub suab nuav muab sau le
nuav los yeej tau "ntlhij ntlhuj" ib yaam.
Piv txwv: Raab rag ndlais can be written as "raab rag ntlais" for Moob
Leeg so it is uniform with the White dialect as they would say "rab
riam ntais". Whereas Hmoob dawb say "ntiaj teb" peb Moob Leeg say
"ntlaj teb" los yeej tau kawg lawm.
Mej ho xaav le caag?
Ua tsaug...
nqq

Nqq,
Cov ntawv Hmoob "Latin" no tsim nog peb sawv daws yuav los kho lawm vim
tias peb muab 3 los 4 tug ntawv Latin los ua li los lus.  Xws li
"ntsh, ntxh, nphl  etc.  cov niam ntawv no yuav muaj ntau kawg yuav yog
li ob tug "alhabet" xwb.
Peb yuav pauv li no:  Nplog = blog,  ntsai = Jai, ntsheb = tjeb  etc.
Just my thought!

Kuv xaav tas peb yuav tau lug khu tag+ tabsi tsi yog zoo rua ib saab
xwb tabsi yuav tsuj leeg yuav yog thaum suavdlawg khu tau lawm. Kuv tau
moog txug Phabmab Teb hab ntsib cov Moob nyob saab peg, puab tseem tau
noog kuv tas vim le caag es lus lug Moob " Roob hab Tsoob" nuas txawv
le caag. Kuv tau teb puab tas lus lug TSOOB mas yog cov has tsi meej
xwb tabsi lus lug nuav muab txhai tau siv lwm lus hab, xw le kev sib
hlub ntawd tej nkawm nam txiv los yog hluas nkauj nluas nraug. Peb yuav
tau xyum has kom nwg very uniform tsi yog kuv xaav sau nraw kuv lub
suab ces sau, koj xaav sau nraw koj lub suab ces koj sau. Peb Moob tej
kev lig kev cai los yog" DLEV NPUA CAI XWB TSI YOG MOOB CAI ". Yog vim
le caag es Moob txhaj hu  Moob tej kev lig kev cai ua Dlev Npua cai,
vim nyag ua nraw le nyag lub sab nyam xwb tsi muaj uniform, tsi muaj
standardize lug rua Moob kawm hab siv. Kuv yeej xaav kom muaj ib lub
LANGUAGE COMMITTEE lug tshawb saib Moob cov lug es muab sau kom meej
hab lus lug twg tsi muaj nrhav npe kom tau hab tis npe tshab rua. Lub
Committee nuav yuav tsum include cov kawm Ntawv Chaofa, Churches, hab
cov tseem coj kev lig kev cai qub.
MT

Cwjmem,
Yog khu tau le koj has mas kuj los zoo hab. Kuv xaav tas YOB cov ntawv
kuj muaj qee tug tsaj ntawv kws zoo siv kawg lawm. Tawm sis yog ho muab
hloov ntau dlhau mas kuj yuav haj yam ntxhuv rov rua peb lawm hab, kuv
xaav naj.
nqq

noogqejqawg,
Koj hais tau yog kawg li lawm.  Tsis muaj ib yam uas tsimnyog yuav los
hloov, ntxiv, thiab thaiv koj cov lus li.  Kuv thiaj li tau nug dhau
los lawm tias, "Sau li hais lossis sau li yog?"
1.  Sau li hais mas yog:  Pivtxwv li lolus "sawvdaws" vim nyias nyob
nyias ib roojteb ces tejlus hais los yeej sib txawv yog li ntawd muaj
ib txhia hais , "suavdaws," ib txhia hais, "sawvdaws", tabsis cov
kwvtij Hmooblees tseem haistias, "suavdlawg" no thiab mas yeej ua rau
peb covnyom kawgnkaus li.  Qhov luag yuav nug mas muaj pestsawg hom
Hmoob?  Tseebtiag, ces, peb muaj ib hom Hmoob xwb, tabsis nyias tsuas
hais siv nyias lub suab los hais ib lolus lawm xwb, twb tsis yog nyias
hais nyias lus lawm thaib; yog peb ua tibzoo siab'os.
2.  Sau li yog:  Txawm yog hom lus dabtsi thiab pab neeg twg los, yog
cov coob hais licas ces sau li ntawd ntag, es thaum yus hom hais ces
muab txia kiag ua yus lus xwb.  Qhov no mas peb thiajli yuav vammeej
taus thiab kev kawm thiajli yuav tsis los txwv peb txoj hau kev thiab
thiaj ua rau peb totaub.
This will take a lot of sacrifices and many of the top person will
never agree with you and me.  It is sad but real.  Hopefully we will
come to a conclusion where the line should be draw and all the Hmong in
the whole wide world will have a uniform language.
kukamem iab

Muastony hab Ntsuabxwm,
To taub meb cov lug zoo. Qhov peb yuav khu tau mas yog suav dlawg-
especially cov kws lug nyob ua ke khu- yuav tsum saib rua sau yug haiv
neeg tseem ceeb es yuav tsum compremise for what is-are the best for
all. Yuav tsum tsis txhob muab tej nyuas minor issues lug sis nyom kuas
pemsij rua qhov progress ntawd.
Kuv los yeej to taub hab xaam pum tas tej lu lug noun kws muaj 2 los
sis peb lu lug yuav tsum muab sau sis txuas txhaj yog. Tawm sis yuav ca
rua cov kws ntawv lug pav saib tug txheejtxheem ntawv Moob yog le caag
tag. Yog puab khu tau le caag ces peb suav dlawg yuav tau yoog hab yuav
raws le ntawd moog.
Ua tsaug...
nqq

Yawm Paaj,
Kuv xaav tas peb cov Moob Leeg yeej ib txwm nyaj qhov yooj+ yim. Yog le
tom qaab ces peb maam chim rua cov phoojywg Moob Dlawb tas puab saib
tsi taug peb. Qhob tseeb tag yog vim peb yog ib paab tuab neeg tsi nyaj
creative and aggressive rua yaam peb xaav tau. Muab piv txwv le kuv
qhov experience nrug cov phoojywg Moob Dlawb ua hauj lwm ua ke, puab
yeej tsi paub yaam hauj lwm ntawd ntau npaum twg tabsi puab muaj qhov
peev xwm tas MAAM UA MAAM KAWM. Tabsi peb Moob Leeg mas tshai+ yog tsi
tau paub mas xob ua. Kuv muab piv txwv le Tug Thawj Tsaav Xwm Hmong
District Alliance Church nyob Denver. Tsi muaj ib tug Moob Leeg muaj
peev xwm ua txij thaum XF. Yong Xeng Yang taag turm lawm, untill lately
XF. Nao Lue Kue maam lug compete ua.
Qhov nuav vim yog yug yeej tsi muaj peev xwm. Has txug koj qhov idea
lug khu ntawv Moob nuav yuav tsuj muaj agreement lug khu kom sawvdlawg
yuav tau, siv tau, sau tau hab twm moog ib yaam. Thaum nuav siv moog
ntau+ xyoo lawm ces peb siv moog xwb tsi has lus lug ntawd yog lug moob
Dlawb los lug Moob Leeg.
MT

Cov yawm,
Muab ntawv moob dlawb nyeem ua ntawv moob leeg tau ces twb tsi muaj nd,
ndl, ndlh hab dl le tej ntawd.  Vim has sau tsi tau hab has tsi tau lug
moob leeg es Xeev Nruag Xyooj puab txhaj le tsim muaj cov ntawd lug rua
moob leeg siv.
Mej saib cov phau ntawv qha qub ntau meb muaj lug moob dlawb xwb, lug
moob leeg tsi muaj los yog poob taag lawm laiv.  Saib tej ntawd xwb
yeej txaus xaav kawg has tas moob leeg tsi muaj lug hab tsi muaj ntawv
has kuas meej los caag es yuav sau ntawv los log has lug tais nplaig
tsawv le ntawd?
Txawm le caag los rau sab tawm tswv yim yeej yuav khu tau xwb.  Yuav
tog ib paab tuab neeg khu ces yuav nyuab lau cov yawm.  Mej saib maj
suav dlawg has taag ces ca le lawm xwb vim tsi muaj leej twg ua hum
suav dlawg sab es txhaj tsi muaj leej twg tsim los yog khu kua hum suav
dlawg sab es peb txhaj tsi muaj qauv, standard le mej has.
Thaus kuv nyav tsim tau kuv phau ntawv ntawd, puab nug kuv, interview
live in radio show, muaj tug puav has tas kuv sau ntawv moob siv lug
nplog txhuas lug meskas sij xyawj puas lam es ua rua lug moob tsi meej.
Muaj tej tug tseem hu suv tooj live tuaj noog kuv has tas ua ntej yuav
tsim ib phoo ntawv hab luam tawm yuav tau koom nrug ib paab tuab neeg,
committee hab suav dlawg pum zoo tsuav maam le sau hab luam tawm.  Tsi
ua le ntawd ces tsi zoo rua peb moob.
Kuv teb rua puab has tas, peb cuab sau ces yuav tau tuav lug moob
nplog, moob meskas sis xyaw es lwm nub peb lug txaus lawm suav dlawg
maam khu kuas moob cov lug meej los yog tseem lub moob.  Tsi taag le
ntawd, kuv sau tau phau ntawv ntawd tawm ntawm kuv tug kheej yog leej
twg pum zoo yuav khu los yog tsaam ib paab committee lug khu los yog
sau dlua, kuv yeej zoo sab hlo ca suav dlawg paab.
Qhov twg, tau muaj le ib xyoos nuav, tsi nov leej twg ua zaaj.  Yog kuv
tog suav dlawg, sov puas muaj nub kuv sau tau phau ntawv ntawd tshwm.
Qhov kuv sau tshwm yog kuv tau kev rhawv sab, inspire lug ntawd kuv ob
tug miv nyuas has tas peb puas muaj ntawv moob nyeem ted.  Kuv yeej teb
nyuab vim tsi muaj ntau los yog muaj tej kws yuav kawm los yog siv yooj
yim es kuv txhaj le tsim tawm xwb.
Phau ntawv ntawd, kuv sau ua lug moob dlawb hab lug moob leeg kuas ob
hom lug puav leej siv tau.  Muaj qees yaam zoo has kuas tsi zoo noog.
txawm le caag los yuav tau txhawb ob hom lug ntawd, promote both
dialects only cover mong leng and hmong der.

Tony,
Kuv tsi tau pum hab twm koj phoontawv kws koj tsim hab sau tabsi kuv
xaav mas yog nyag tsim nyag xwb ces zoo le peb tsi muab saib rua lub
saam xeeb. Vim nwg nuav Moob lub laajxeeb xaav moog dleb heev lawm
tabsi lub zeem muag nyob ze heev hab tsi pum nyaam Moob xaav yuav xaav
tau ( xaav xwb tsi muaj neeg ua ).  Yog leej twg ua tau los yis meem
siv moog, Xeev Nruag Xyooj hab yawm lub committee sau tau qhov ntawd
lug ntxiv rua moob Leeg tau siv los yog ib qhov zoo heev. Vim nyag yeej
muaj nyag lub suab, yog yuav siv ntawv Moob Dlawb lug has lug Moob Leeg
xwb los yeej tsi pheejxeeb. Piv le kuv yog ib tug kws Qhas Ntawv Moob
Dlawb kuv yeej yuav tsi qhas ntawv Moob Leeg hab has lug Moob Leeg ib
zag unless I only has been demanded.
Kuv twb has tas vim le caag es peb Moob Leeg pheej chim has tas tsi
pheejxeeb nyob ntawd peb Moob Leeg hab Moob Dlawb rua kev coj noj coj
ua vim yog peb tshai+ hab tsi nyam tsim, tsim nyaj ua, tsi nyaj has lug
Moob Leeg, tsua nyaj cauj qaab xwb.
MT

kab ntsab ib tsoom boj yaig,
thov txim yuav rov tsa ib suab hu nej ib tsoom muaj meej muaj mom dua
ib zaug ntxiv nawb. tej zaum twb hu twb caw lawm los thov zam txim
txais txoj xov no dua ib zaug ntxiv.
peb Hmoob koom haum khaws Hmoob teej tug: Hmong Archives twb npaj tau
lawm yuav pib tham txog kev yuav los mus nrhiav txuj tsa peb Hmoob li
lus hais thiab kev sau ntaub sau ntawv Hmoob kom meej xeeb; qhov nov
yuav tsis tau hais tias peb yuav tsa dua ib tug niam ntawv tshiab los
sis peb yuav los mus txhawb ib tug xwb.
lub hom phiaj yog yuav los mus tsim tsa kev los mus pab txhawb kom luag
lwm haiv pom los zoo li peb kev hais lus thiab kev sau ntaub ntawv kuv
nyob muaj kab muaj ke xwb. nej yeej pom thiab paub lawm tias peb Hmoob
li lus feem ntau yog nyob rau kab tshoob kev kos thiab lwm hom kab lis
kev cai tag lawm. yog no peb tej lus siv los mus sib txuas lus thiab
sib qhia thiaj li tsawg heev.
Tsis tag li xwb peb Hmoob kuj nyob nrog cov neeg Lostsuas, Suav, Cob
Tsib thiab Thaib uas luag yeej tsis siv "punctuation" li. tiam sis ziag
no peb tuaj nyob kawm tau teb chaw no li kev cais suab thiab kab lus
lawm ua li puas tsim nyog peb los mus siv cov qauv no coj los sim qhia
siv ua peb Hmoob tug, thiab;
Example of intended mission of this proposed Hmong Language Symposium:
Long term goal:
1. Hmong Language Society or Center that will review and approve newly
develop or acquired Hmong word/phrases;
2. Hmong Higher Education Curriculum
3. Promoting Hmong Creative Writing and Readership
Immediate Goal:
1. Word origin/definition
2. Sentence/paragraph structure/punctuation
3. Word compound: how to systematically design a formula or tool to
combine Hmong word so that it is good or best usage
4. Others: as identify by participants
thov nej txhua tus muaj laj lim muaj caij nyoog tshaj nej li email tuaj
rau kuv sai: ***@hmongarchives.org.
ua nej sawv daws tsaug!
-txiabneeb

Nyob zoo Antony,
Ua tsaug ntau rua koj cov lug teb hab faib koj lub tswvyim ntxiv. Yeej
muaj tseeb lawm tas phau ntawv kws xubx tsim tawm lug yeej tsi muaj lug
Moob Leeg txhij. Peb yeej txaus sab rua mej cov kws lug tsim hab khu
cov ntawv nuav kuas has tau lug Moob txhij. Kuv tsuas yog muab luj hab
ntsuag has tas, tej zag, yog ua tau le kuv has ntshai yuav ua rua peb
ntawv Moob/Hmoob muaj uniformity dlua xwb.
Nwg zoo heev kws koj tsim phau ntawv has ob hom lug, Moob Leeg hab
Hmoob dawb. Le ntawd es suav dlawg txhaj siv tau. Yeej yog le koj has
lawm. Muaj qee npe ntawv yeej yog siv txhua hom lug (lug Blog, lug
Miskas). Tej ntawd mas tsi muaj teeb meem dlaab tsi. Vim tas yug hloov
tebchaws ces tej lug kuj hloov nrug.
Ua tsaug rua koj phau ntawv kws koj xaa moog rua kuv...
nqq.

Qhov kuv tsis to taub mas yog vim ua li cas peb haiv neeg ho faib ua ob
pab lawm. Ib pab yog Hmoob, ib pab yog Moob. Qhov no nws ua rau neeg
ntiaj teb tsis to taub peb lawm. Lwm yam mas cia kho tom qab. Qhov no
mas yuav tsum muab kho kom tau los ua tib pab xwb thiaj li hais tau
tias peb yob tib haiv neeg xwb.
Tam sim no, Hmoob Lees hais lus Hmoob dawb ntau tshaj Hmoob Dawb hais
lus Hmoob Lees. Yog li nej sim xav saib qhov twg yog qhov yuav mus tau
zoo dua xwb.

Nyob zoo Hmong213,
Yeej yog le koj has lawm tag.. Luas cov saab nrau kws tsis paub txug
chivkeeb/lub hauvpaug ces kuj yuav xaav tas peb tawg los sis yog ob
haiv neeg lawm los muaj. Kuv los yeej xaav tau tas txawm yuav sau ua
Mhoob los sis Hmoob los tsuav yog peb nyeem le peb lub suab lug has ces
yeej siv tau lawm. Qhov tseem ceeb ces tej lu lug (words) kws Moob Leeg
has txawv Hmoob Dawb ces maam le tsim hab khu kuas muaj rua xwb. Yog
tas 2 npe ntawv has tawm ib lub suab los sis ib lu lug xwb ces kuj ca
siv ib npe xwb los yeej tau. Ib yaam le npe ntawv 'nd' hab 'nt'. Raws
le kuv saib huv Antony phau ntawv mas nwg tawm ib lub suab "D" (ntis)
xwb.
Le caag los xij, muaj tug tsim los peb yuav tau muaj tug nrug khu hab
es sub peb txhaj le yuav muaj kev thoojxeeb (uniform) moog yaav peg
suab.
Ua tsaug,
nqq

Txiabneeb,
Zoo sab hab ua tsaug rua koj tsaab xuv sau toj nuav. Yeej tsim nyog
kawg kws peb cov tub txawjtxeeg (intellectuals) yuav tsum lug nyob/zaum
ua ke txhim khu peb tug ntawv kuas tsheejqauv (standard) rua peb siv
yaav peg suab.
Tej zag yuav tau muab qhov issue nuav coj moog rua peb lub "think tank"
luj hab ntsuag saib yuav ua caag txhaj zoo rua peb haiv neeg hab ov...
nqq

Covphoojywg, kavtsij sibcav kom txaus xwv thaum kuv tawm rau saum yajceeb
nej thiaj muaj lusnug. Kuv covntawv Mhoob twb tiav tag lawm. Thaum kuv
covntawv Mhoob tshwm, yuav tsis muaj Mhoobdawb, Mhooblees lawm. Tsuas muaj
Mhoob nkaus lawm xwb.
Thajtsam lub 2 lhis tag xwb ces kuv tso MOVIE ntawv Mhoob rau nej saib
lawm ntag.
Kuv tsis yog tus pheej caumqab saibseb twjkum mus dua qhovtwg lawm,
tiamsis kuv yeej paub meejx haistias twjkum yuav los lha lubdawm twg ces
kuv twb nruab phom zoox tos lawm.
Covneeg caumtsiaj es pheej lawvqab xwb yeej tua tsis tau tsiaj. Tabsis
tusneeg uas mus nyob ntawm lubdawm tsiaj yuav lha thiaj yog tus tua tau
tsiaj.
Kuv covntawv Mhoob muaj tagnrho Mhoob covlus thiab qog tau tagnrho txhuax
lubsuab Mhoob nhov.

Thanks, Moob Lajleeb for jumping in.
Kuv qhov point txug tug tsaj ntawv "D" mas kuv xaav has tas yog Moob
Dlawb has tau ua "dev" ces peb Moob Leeg kuj has tau los sis nyeem tau
ua "dlev" lawm hab, tsi taag yuav ntxiv tug "L" rua le. Ntxiv ntawd tug
D hab tug T nyag muaj nyag suab. Yog le mas yuav muab ob tug tsaj ntawv
nuav lug siv interchange mas tsi yog lawm. Kuv tsuas xaav tau hab pum
le ntawd xwb.
Ua tsaug,
nqq
On Jan 25, 11:22 pm, "Moobthaibteb Moobtwmzeej"

Yob,
Peb tog ntshis txug lub caij koj yuav rov tuaj...
Ua tsaug,
nqq

nqq,
yeej meem muab rau thank tank coj mus xav. yog xam pom tau li cas ho
thov tshaj qhia paub nawb. ua tsaug.