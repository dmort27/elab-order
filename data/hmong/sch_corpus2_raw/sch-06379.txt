Raws li daim ntawv suam tseg hais txog thaum cov Cobfab mus thov Suav
av loj pab xyoo 79 ntawd mas yog lawv tuaj yeem mus ua tswvcuab
Koomtsas laus rau pem Suav.
Vim li no, thaum PK rov los txog thiab tig rov tuav tes nrog cov
mabdawb, Cobfab thiaj tuag txog hniaj hnub nim no. Daim chij los yuav
tsum yuav Suav tus qauv, kev tswjfwm los yuav lawv qauv, lawv yog tus
qhia kom ua li cas yuav li ntawd. Txhua tus raug xam mas nas kev ua tus
coj. Tus tuaj Nyablaj thiab Miskas txwv tsi pub ua tswv cuab.
Txij hnub no mus txhob tso siab rau Cobfab lawm mog. Yog yuav ua Hmoob
ces lub npe Cobfab yuav tau pauv.
Fajkhaum

Nyob zoo Yawm Faajkum,
KOj has le es koj moog tshawb tau puavpheej (evidence) qhov twg lug
nawj?
ms

Yawg fajkhaum,
Koj yuav tau rov mus taug lub hauv paus Caubfab kom meej meej seb tswm
sim li cas rau li cas tso koj mam los tham rau peb mloog ma.  Saib yam
li koj ua puav txais yoov xwb los tsis sub nad.
Hais txog Caubfab tus chij, tam li kuv paub mas Niam Ntawv Yaj Soob Lwj
twb tsim tau tus chij no puag taug 59/60 ntawm lawm nad; kev cai tswj
fwm los Yaj Soob Lwj yeej teem qauv tseg rau ntu 60 ntawd lawm, kev cai
dab qhuas los yawg twb teeb tseg tiav log li lawm thiab nad.  Tej txuj
ci los yog txheej xwm PK, Zoov Zuag, Vaj Tswv Cim, thiab coob tus tau
ntuav tawm yog sawv los txim kho rau Yaj Soob Lwj qab xwb.
Fajkhaum, yog koj tsis paub meej txog tej qab quag qauv keeb puav vis
chiv keeb huam yuaj ntawm Caubfab-Niam Ntawv Yaj Soob Lwj lub zeem
muag, caw tau koj mus cuag yawg Txiaj Kuam Vaj, qub mej zeej ntawm Niam
Ntawv Yaj Soob Lwj.
Oh, ib qho ntxiv, Fajkhaum, nco ntsoov koj yuav tau mus soj ntsuam
xyuas zoo zoo seb NEOHOME-VP puas yog Nyab Laj Liab thiab nawd vim VP
tau tso yawg cov tub txib, tshwj xeeb yog yawg ob tug tub, mus cuag
HANOI thiab thiab PAJKEE (Beijing) ntau zaum lawm thiab od.
NeoHmong

Mus nug as nyas Bee Moua Chaofa saib nws puas kam qhia nej xwb las.
Xav qhia nej los tsam lawv tias niag Fajkhaum dag no nav. Tseeb thiab
cuav los kawg Yaj Teeb cobfab twb ua tsi tau lawv tswv cuab xwb mas.
Nej sim mus tshawb saib pos muaj li ntawd? Tsi tas li ntawd, kawg yawg
Bee Chaofa pab los tseem mag ncaws tawm huv tib si thiab.
He he he.. tsam no Fajkhaum tsa chij lawm li qhia nej.
Fajkhaum

Ntuj os cov kwv tij Hmoob,
Cas es ziag no nej tseem tham txog Cobfab nas. Kuv saib ntxim li Cobfab
twb pawv tag lawm los sav, tsam no tshuav tu nyuag puav neeg qus ua
puav dai taw khiav nkaum rau qab roob qab ha lawm xwb txhob mus liam
tia lawv yog Cobfab.
Fajkhaum, yav ntuj thaum ub kuv twb yog ib tug Cobfab thiab tsis yog
koj lam xav dib kom peb cov nyuag former Cobfab no tuaj nrog koj la voo
xwb pauj? NeoHmong hais kom koj mus nrog Txiaj Koua Vaj tham no, tab
sis xyov Txiaj Koua puas yuav qhia qhov tseeb rau koj vim yawg yog ib
tug neeg muaj ob lub taub hau diam. Kuv xav tias mloog tus lus mas
ntxim li Neohmong yuav paub zoo txog chiv keeb ntawm Cobfab zoo, cia li
kom nws nthuav qhias xwb los mas tseem yuav mus nug tus neeg muaj ob
lub taub hau ua dab tsi.

He he thaub.. Tsam no pawv tag thiaj mam tham las mas. Yog tseem tshuav
no tsi kab tham tsam mag ncaws thiab nav.
Txiaj Koua Vaj kuv paub nws zoo mas. Kuv saib nws paub phab ntawv koom
haum ntau xwb sub. Tabsis cov niag ntawv koom haum no muaj teeb meem
kawg li. Ib tug hais ib tug tsi kam yuav li. Vwj Tswv Cim lawv cov tim
nplog hais tias cov ntawv tsim tshiab mas hais tsi raug no nav. Xyov
lawv tsim li cas ntxiv lawm laud.
Lawv hais tias yog tau tebchaws ces yuav siv tus ntawv cobfab no ua tus
niam ntawv rau lub tebchaws Hmoob ntag. Nej xav li cas?
Fajkhaum

Thaub Thornspear,
Koj hais raug lawm, tam sim no twb tsis muaj Caubfab nyob qhov twg li
lawm, Zoov Zuag, Paj Kaub, thiab coob tus thawj coj Caubfab twb tso kev
ua Caubfab tseg es mus so tag lawm es ho tshuav dab tsi thiab.
Qhov kuv teb Fajkhaum yog kom mus noog Txiaj Kuam vim lub keeb tiv hauv
paus Caubfab yog txawv ntawm tus chij Caubfab uas yog Niam Ntawv Yaj
Soob Lwj tsim tawm ntawm los xwb.  Txawm yog vim Soob Lwj tsim tau tus
Chij no los tsa rau ntawm yawg lub tsev kheej es MR2 namely VP lawv
thiaj li mus pov BOMBS rau Soob Lwj uas nws yawg yaj ntsis lawm ntag
lau.  Oh, yuav tau kom Fajkhaum mus noog kiag VP seb yog vim li cas VP
lawv ho mus pov BOMBS rau Yaj Soob Lwj?  Yaj Soob Lwj mas tuag lawm
yuav hais tsis tau dab tsi, tab sis VP tseem nyob ne.
Ob Yawg, Fajkhaum thiab Thornspear, yus pom xeeb yog Hmoob (noj mov
Hmoob loj) es yus ho tsis paub txog tias Caubfab thiab NEOHOME lawv yog
leej twg thiab ua dab tsi rau dab tsi los tau 30 xyoo no ces tag hauv
ris li lawm los pod.  Yog tsis paub tiag tiag li no ces yuav tau sau
nra rov mus nrog Lwm Yaj thiab Vaj Tswv Cim lawv nyob tim Phu Npiab
thiab mus nrog Muas Tuam Thawj thiab Yaj Tuam Thoj lawv nyob tim Roob
Dub Roob Phu Los Phauj Nam Taub Xam Xeem mas thiaj li yuav paub od.
Oh, again, yog xav paub ntau tshaj no ntxiv ces mus noog kiag VP, Vam
Tsav Yaj, Ntxawg Vaj, Georgie Szendrey,thiab Ed Szendrey lawv cov nyob
haud FFC http://www.factfinding.org/ tau txhua lub sij, lawv yuav tuaj
yeem zoo siab los tham piav qhia rau neb mloog.
Ua tsaug,
NeoHmong

Ob tug npawg Fajkhaum thiab Neohmong,
Ua li kuv tau hais me ntsis tag lawm, kuv yog ib tug nav luv kauj
Cobfab txij puag xyoo 1976-79 tiv thaiv niam txiv pej xeem Hmoob thiab
nrog luag tej hlob ua lub teb chaws saib puas muaj hnub Hmoob muaj ib
thaj av nrog luag hu tias teb chaws Hmoob, tab sis txij li xyoo 1979
ces kuv txoj kev npau suav tsis muaj lawm yog no xav npaum twg los
ntshai yuav tsis qoo tes kiag vim tsis muaj tus txha nqaj qaum khov
tuaj tom qab txhawb kuv thiaj li ua ib siab tso tej dej num no tseg es
khiav tuaj mus rau Thaibteb kom tau tuaj rau US no. Txeeb me me ces kuv
yog ib tug tau poob rau tom qab tsis muaj feem tuaj nrog nej nyob lub
tebchaws vam meej no. Qhov kuv tau tag kev cia siab mas kuv pom tias
peb cov Hmoob siab nqaim thiab siab phem dhau, ib tug ua mas ib tug
tshum; ib tug khwv ua zoo los yus tus yeeb ncuab nyeg khwv txo yus sia
yog no thiaj li xav tias Hmoob lub siab ntai ntuj dhau txawm yuav muab
roj ntsha pua lub teb chaws pes tsawg los Tswv Ntuj yuav tsis muaj lub
zem txwv rau Hmoob coj ces kav tsij nriav txoj kev tshav ntuj nyob tsam
hmoov tsis muaj tus tsis nyiam yus, xws li cov yeeb ncuab nyeeg hos
hlawv yeeb nkab rau yus hau yog no thiaj li ua ib siab khiav tuaj lawm
xwb. Xav txog Hmoob tej kev tsis sib koom siab nriav txoj kev thaj yeeb
no mas tsis tag peb tseem yuav rov qab mus piav txog kev ua tsov rog
thiab Cobfab ntxiv lawm, vim ziag no nws tsis yog lub zeem txwv peb
yuav los tham txog kev mus ua teb ua chaw lawm. Yog nej pom li kuv pom
thiab mas kuv xav tias peb lub opportunity twb los dhau lawm os cov
yawg.
Hais txog ntawm peb yawg niam ntawv Soob Lwj mas kuv hos xav li no. Kuv
xav tias hmoov zoo uas Tswv Ntuj tau tso ib tug neeg los tsim tsa tau
ib cov ntaub ntawv ua peb haiv Hmoob ruam ruam teej tug kom nrog luag
muaj puav pheej, tab sis li nej twb paub lawm peb tsis khaws tej yam
koob hmoov Tswv Ntuj foom rau peb los sis peb tsim tau, peb tseem qaij
muag muab rhuav kom ncuav yog no zaum no peb thiaj li plag. Yam yus
tsim tau no ces tsis kam yuav, yam luag lwm haiv neeg tsim no ces yus
mas cav qhuas qab qhuas tsau tias zoo qoos kawg kiag li lawm; li no peb
Hmoob thiaj li ua hauj lwm rov qab qees ntag. Yog muaj caij ntsib yawg
hlob vp no kuv kuj xav nug yawg ib los tias yog vim li cas yawg hos
muab niam ntawv tua pov tseg no thiab tiag. Tsis hais tawm los kuv xav
tias ntshai yawg yuav tsis kam teb ncaj nraim li yawg lub siab xav lub
sij hawm ntawd.
Hais txog ntawm yawg hlob Txiaj Koua Vaj ncau ob lub taub hau ntawd mas
ua li Fajkhaum hais, nws khiav tuaj rau teb chaws no ntxov lawm ces nws
khwv tau tswv yim ces nws cia li muab cov ntawv Cobfab hloov tag lawm
yam tsis tau kev tso cai/pom zoo los ntawm tsoom fwv qib siab Cobfab,
tsis tag li ntawd zoo li nws tseem cav khav tias nws yog tus tsim cov
ntawv ntawd thiab no thiaj ua rau cov thawj Cobfab tsis kam lees paub
nws cov ntawv tshiab. Yog no nws tau xiam nyiaj txiag thiab khwv khwv
muab nws lub tswv yim coj los ntuav tawm los thiaj li tsis muaj nuj
nqis. Kuv xav tias yog nws tsis txhob maj maj noj kheej mas kev txhim
khov yeej yog ib qhov zoo, tab sis vim Hmoob lub siab yeej coj li
ntawd. Thaum nrug cov thawj coj lawm ces txawm khav tias nws yog tus
tseem no thiaj li tub qaug luag cov txheej siab. Muaj sij hawm no mam
li nrog nej tham ntxiv.
cia
Saib
vim
kev

Thornspear,
Ua tsaug!  Kuv twb paub Caubfab tsis cuag li koj lawm, cia koj mam li
piav qhia Fajkhaum xwb tau lawm.  Tab sis, kuv ntseeg hais tias yawg
Fajkhaum lam hais lus nruab peb xwb, tej zaum yawg yeej paub txog
Caubfab zoo tshaj peb thiab los tsis paub vim thaum i yawg txawj piav
txog NEOHOME txoj kev ua teb ua chaw heev li nad.  Ceev faj tsam Tsov
ntxias tau Zab noob qes hlais ci noj nawd...haaahahaha, lam tso dag xwb
os Fajkhaum.
Li cas los yog leej twg xav paub txog Soob Lwj ces kawg mus noog VP
xwb.
NeoHmong
yog
Tej
tswvcuab

Nyob zoo yawm Xuavpaug nraaj,
Ua tsaug koj faib koj txuj kev ntsib dlua, pum dlua faab tsi zoo ntawm
yug tsob Hmoob rua peb suav dlawg kawm. Raws le kuv ntsib dlua lug los
yeej tsi txawv ntau le koj tau pav lug sau nuav le os..
ms

Ib tsoom phooj ywg,
Yog yuav tham txog txoj kev peb kwv tij Hmoob lub siab thiab tus yam
ntxwv coj mas kuv xav tias tsis hais los suav daws yeej paub thiab tau
pom dua los lawm. Tsis hais pab pawg twg, lub koom haum twg los yeej
coj tib tug xeeb ceem muaj ntsis zoo sib xws li ntawd. Txhob xav tias
peb tuaj nyob tim US no lawm es peb yuav txawj thim xav es yuav hlov.
Raws li kuv xav mas peb yim muaj coob tus tub txawj ntxhais ntse mas
peb yim sib cai, sib tawg tsig sub. Hais li no tsis txhais tias peb
tsis muaj qhov zoo, peb yeej muaj ntau yam zoo tab sis qhov zoo ntawm
peb zoo ntiav ntiav xwb, qhov phem mas yog phem tau tob tob. Piv txwv
li ziag no kuv twb hnov lus paj lus cua hais tias muaj ntau pab Hmoob
USA mus khav ua txiv ntxias rau cov Hmoob khiav nplog teb los tias lawv
thiaj li yog pab tseem tseem luag tso los dhaws teeb meem Hmoob no. Pab
twg los txog los nyias tsuas qhuas nyias tas zog. Tej pab tseem cav
qhuav tias yog yawg hlob vp tso los sawv cev nws ntag, ua rau cov Hmoob
khiav nplog teb los tsis paub ntseeg tus twg li. Cov neeg no kuj coj
nkas las vav ua khws li lawv yog cov paub tab xwb, kuv ntseeg tias tus
puav haj tseem yuav yog nej ib cov doctors thiab ntag. Yog yuav muab ua
tib zoo saib zoo zoo mas tsis yog leej twg ua phem rau peb, tab sis yog
peb rov nriav teeb meem rau peb nkaus nkaus xwb. Tej niaj hnub mus ploj
mus tuag tim hav zoov hav tsuag los yeej yog yus cov niag neeg rov muab
yus roj kib yus txhav xwb, nej hais puas yog? Yog tsis tim yus cov
thawj coj lawv puas yuav tuag thiab? Yus cov thawj coj yeej paub ntsoov
tias txoj kev suav daws niaj hnub ua npau suav toog ces yog kev npau
suav xwb tab sis tseem muab cov ruam tsis paub qab hau xyeeb mus rau
txoj kev tuag thiab. Hais txog txoj kev lim hiam ntawv yus haiv nyuag
me nyuag neeg no mas txhob tham tham vim tham npaum twg los yuav mus
tsis txog twg rau qhov yus lub niag siab Hmoob yeej tsis txawj hloov
dua tshiab. Raws li kuv tus me nyuam neeg no txoj kev xav xwb mas peb
muab peb nyias kav tsij rau rau siab khwv los yug peb tsev neeg thiab
tham txog kev vam meej nyob lub teb chaws no xwb ntshai yuav zoo dua.
Tus nws hos muaj lub zoo laj lim tswv yim mus khwv ua lag ua luam los
haj yam zoo, tus nws hos muaj zoo tswv yim kawm ntaub ntawv los kav
tsij txhawb xwb kom peb hos noj tau nyob tau li luag lwm haiv (i.e, cov
Korean, Chinese and Vietnames). Nej puas ntsaw kom txog lub zos loj twg
los peb muaj ib lub Hmoob Town li cov Chinese thiab Vietnames? Kuv xav
tias yog peb ua tau li lawv cov neeg no no ntshais  yus txawm tsis muaj
ib lub teb chaws ib daim av nrog luag kav los yus yeej txaus siab lawm.
Mam ntsib nej dua lwm zaus.

Thornspear,
Koj hais tau raug ntau lawm, tsuas yog ntxiv me me tias thaum teeb meem
tswm sim tuaj es Thaib, UN thiab USA lawv raws qab tuaj tias leej twg
yog cov mus dag Hmoob kom khiav los rau tim Thaib no ces cov me
yawg/pog uas mus dag Hmoob ntawd ua plu dub tag tso zis xwb los tseem
los quav nrog-ua quav zis sib xyuas daws ua kua si lug nrog phuas los.
Raug kub hnyiab loj tshaj plaws mas yog pab uas mus dag rau Thaib
authority tias kom muab 72 hours rau cov Hmoob es UN thiab US mam li
nqis nrog lawv mus daws pab Hmoob.  Thaum txog kiag 72 hours, no one
show up. Lub sij hawm ntawd, Hmoob quaj qw hu xov tooj rov liv liv lev
lev tuaj rau tim US no, tsis muaj neeg kam txais xov tooj thiab cia li
muab xov tooj kaw kiag lawm.  Thaum no hmoob thiaj li mam paub qhov
tseeb tias cov nyuag no yog ib co "taug nyeg dag" haub ntxias kom Hmoob
los raug teeb meem xwb.  Yog li nawd, Hmoob thiaj li nyias sau nyias
nra rov mus nyias vaj nyias tsev tag.  Cov ntshe ces tuaj tau los rov
tau (txawj tuaj los txawj rov) hos cov ruam es tsis paub tab ces ua
siab muab lawv tej ntaub ntawv taug kev (passports) pov tseg raws nraim
li cov nyuag taug nyeg dag ntawd hais ces xyuam khuav-yuav rov los rov
tsis tau hos yuav nyob los nyob tsis tau-niam txiv tub nyuag quaj qog
qees ntshav muag los los tsis muaj tus pab tau.  Ziag no khiav mus ua
liab cuam nkaum rau qab roob qab puv pes nria.  Txawm hais tias cov
Hmoob no tau kev txom nyem npaum li hais ntawd lawm los cov nyuag taug
nyeg hais no tseem ua dev liam qees mus sib ntxeeb pob txha yaim.  Txog
kawg pob txhaj tsis txaus yaim thiab hais tsis sib haum thiaj tau sib
tog (sib nkaug), ib pab thiaj li mus foob rau Thaib tias pab tod cov
neeg yog neeg tshiab-neeg Nplog tsis muaj ntaub ntawv, yog li Thaib
thiaj li tuaj muab pab tov cov neeg ntes xa rov mus rau Nplog.  Cas
yuav qias neeg ua luaj li os Hmoob es...
NeoHmong

Neohmong thiab Xuavpaug nraaj,
Ua caag koj yuav tso yaa muaj ceem ua luaj naj, Neohmong aw...? Ib sim
neej quav hab zig yeej lug tsi taug ib txhij sis xyaw dlawg le os..
Puas yog koj ntsib zag puav lawm es txhaj le txawj has maj?
heheheheheheheheh..... J/K.  Nyaj tseem tshuav lwm yaam lug kws phim
nyog koj lub meej mod hab raug raws le puab txuj kev ntshai ntawd hab
poj?
Tej xeebceem tsi zoo kws peb tau pav lug sau nuav, raws le kuv xaav,
yog peb tsob Hmoob tug yeeb ncuab. Yog le mas peb txhaj muab peb
nqaj/nqaij sis npuab tau ntau txheeb xyoo "tsi suv/sov". Tej laug txhaj
le muab peb tug xeebceem ntawv piv rua plaub qab hlawv yeej ib txwm caj
tsi taug ncaig. Tej zag yog le mas peb txhaj npuab tsi taug pejkum haiv
los yog pejkum haiv txhaj tsi muaj cov npuab taug peb.
Kev yeb, kev khu hab kev hloov ntawm peb txhua leej (individually) yeej
yog ib kauj ruam thawj thawj kws peb txhua leej yuav tau ua. Tawm sis,
kuv xaav tas, ntshai peb yuav tau ua zoo saib phaab moral issue. Tej
zag ib haiv neeg kws muaj teb muaj chaw nyob luas yeej muaj proper
moral standards es luas cov neeg txhaj tsi sib tshoj, sib tug los sib
lauj luas.
Ua tsaug,
Thov xaav kev thaajyeeb, kev nyobxeeb, kev mov hab kev tshua tuaj rua
peb ib zej tsoom npojyaig, kwvluag Hmoob txhua leej txhua tug.
MS

Hmoobsib,
Uas tsaug os Hmoobsib, yog kawg, lus zoo hais mas yeej muaj ntau yam
yuav hais tab sis qhov nod ho raug lub chua hais lawm es thiaj li hais
xwb.  Qhov hais no tsuas yog uas lus piv txwv hais xwb, xav tias koj ua
tij yuav to taub kuv lub niam tswv yim lawm no.  Yog muab ua tib zoo
saib zoo zoo mas tsim nyog muab cov nyuag dag tim US no xa mus teem
txim theej txoj tam cov Hmoob uas los raug teeb meem tim Thaib heev li
nad.  Txawm yog ho tau hais tshawv txheej zog lawm los nyaj tsuas raug
rau cov uas mus tsim teeb meem rau Hmoob hos cov neeg dawb neeg huv
nyaj yuav tsis chwv ned.
Tsam nej txhia ho tsis to taub kuv cov lus, yog li ntawd caw nej mus
mloog tau Laura Xyooj, HIHRW, cov lus ntawm
http://www.hmongmnradio.com/audioarchives.asp (click on 12/12/2004
audio file).
Tam kuv xav xwb, yog Hmoob tsis cheb Hmoob tej kev vij sub vij sw vij
dab vij npog no tawm ntawm Hmoob lub neej mus, ntshe Hmoob yuav tsis
muaj kev thaj yeeb nyab xeeb kiag li ntag.  Vim Hmoob tus xyw no yeej
aiv Hmoob txheej dhau txheej tis dhau tis los txog tav no lawm, ntshe
txog caij Hmoob yuav tus tau muab qhov phem los ua ntej tso mam li muab
qhov zoo los kho seb puas tau xwb.
Hmoobsib, kuv ntseeg li koj hais thiab tias txoj kev phem yuav kov tsis
yeej txoj kev zoo li, tab sis hais txog Hmoob txoj kev phem (in the
Hmong case) no ces leej twg yog tus ua taus ces zoo rau leej twg xwb
los tsis sub as.
NeoHmong
P.S.: Happy Holidays to you all.

Thaub,
Cas kuv mus tau rau koj daim website tab sis ho mloog tsis tau li mas.
Sim qhia kom meej meej rau kuv tus laus no saib yuav qhib li cas thiaj
mloog tau lawv cov radios hauv daim website koj qhia no. Ua tsaug!

Thaub,
Yog koj qhib tom qab hnub 12/12/04 lawm ces lawv MNRadio muab kaw lawm
koj qhib tsis tau mloog lawm. Thov txim uas koj qhib tsis tau mloog.
Neohmong

Cobfab laus yog kuv tiag