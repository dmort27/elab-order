this is a test! nej puas pom kuv.

kuv zoo siab cov phooj ywg qhia kuv txog lub chat room no thiaj tau
tuaj koom nej suav daws. kuv tuaj pom nej tham ntau yam txog hmoob lub
neej. zoo kuv siab kawg li. npaj siab yuav tau tuaj koom nej ntxiv mus.

tsis pom li os... Koj zoo li cas naw?
Zoo siab txais tos koj.
lha

Yawm hnubqu,
Kuv saib ob peb lwm meej meej lawm kuv tsis pom koj li os. Koj nyob
qhov twg maj! Hahahaha....thaub, tsis yog koj pheej ua niag neeg qus
nyiag tuaj hmo ntuj xwb los cas kuv tsis pom koj li ne.
Aub, yog tias koj yog ib tug truely new member no ces kuv thov xub xub
warn koj ua ntej tias txhob ceeb nawb mog. Peb cov no tsis tej lim pes
tsawg, qe tsam meem txom lam tau lam hais tej yam tsis nwv txog los
hais li lawm nawb. So be prepared!  I think you will enjoy the forum.

phoojywg xejthim:
kuv lub nick name yog Phabej hos tus email yog hnubqubya. koj hu kuv ua
phabej los tau hos hnubqub los tau. koj tsis pom kuv vim kuv nyuam
qhuav tuaj tshiab xwb. kuv yeej tsis paub tias suav daws sib tham li
cas li. yog koj tsis qhia kuv yuav tsis paub prepare li. ua koj tsaug
ntau uas qhia rau kuv paub txog suav daws tej kev sib tham hauv lub
hoob no.

phoojywg lha:
ua koj tsaug ntau ntau qhov koj txais tos kuv.  zoo siab tau tuaj ntsib
koj thiab tsoom phoojywg.

phabej,
pos yog koj nyob California tuaj?
lha

phabej/hnubqub,
Ok, zaum no paub tias koj muaj ob lub npe lawm laus. Koj puas yog tus
Hnubqub thaum i kuv paub nws ne....puas yog koj khiav los nyob rau
Milwaukee ib zaug mas? Tej zaum tsis sib nug xwb yog nug mus ntshai wb
cav yuav sib paub thiab paus. Mam zeem koj dua lwm zaus.

npawg xejthim
kuv tsis tau paub koj dua los li tab sis zaum no paub koj lawm ces cia
muab koj zeem ua npawg los tau. kuv tsis tau nyob Milwaukee dua los li.

NTSHAI  YOG YAWG TXAWJ UA   XWB  , TSIV CHAW RAU UB RAU NO NTAG ,
MUAG VAJ TSEV PUAS POOB ZOO NAB ?

phoojywg tubntshuag
koj hais dab tsi? yawg txawj ua yog leej twg? kuv tsis paub koj hais
dab tsi li. tsis tau muag vaj tsev li.

phabej,
Txawm tias koj tsis yog tus neeg kuv paub los tsis ua li cas, ua li koj
hais twb paub koj hauv no lawm ces zoo ntau nawb.
Tam li mloog koj nqaj lus thiab lub tswv yim mas ntxim li koj muaj tus
characteristic li Neohom pab traitor (we are known to the Kujxaj/Neohom
as traitors because we do not support and share their reistance
mission) thiab es koj qhia puas tau koj nyob sab twg tiag?
Hahaha....ntseeg tias koj yuav to taub qhov kuv hais no zoo. Kuv mloog
mas cov traitors tsuas muaj coob zuj zus thiab huam vam loj tuaj lawm
xwb ntshai tsis ntev no peb yuav tau paj kaj kev xais xab nab thiab
tuaj sib sau ua ib lub koob tsheej nco txog peb kev yeej hauv SCH lub
teb chaws no paub.

phoojywg xejthim
zoo siab tau paub koj hauv no thiab. kuv tsis nkag siab koj cov lus
hais txog kujxaj/neohom zoo. tab sis kuv hnov hmoob suav daws pheej
tham tham txog neohom lawv tej kev ua teb ua chaw. kuv pheej pom cov
laus sib sau mus tham tsheej niag pab txog kam teb chaws tab sis tsis
pom tau teb chaws nyob li. kuv kuj tsis paub tias kuv yog ib tug
traitor rau cov kujxaj los tsis yog tab sis kuv ib txwm tsis involve
nrog lawv ces kuv tsis paub lawv zoo. ntawm kuv tus kheej kuv xav tias
kev ua teb ua chaw ntshe yog ib lub tswv yim poob qab deb lawm. koj nug
tias kuv nyob qhov twg. kuv teb rau koj paub tias kuv nyob teb chaws
Meskas no thiab. kuv need more time to read nej cov lus.
Kujxaj/Neohom

Phabej,
Yog koj tsis paub zoo txog tias xyov koj yog Neohom cov traitors los
tsis yog no ces cias kuv qhia me me rau koj saib koj poob rau kis twg
es xws koj thiaj li paub identify koj group nawb mog. At the minute koj
tsa suab hais tias "ntawm kuv tus kheej kuv xav tias
kev ua teb ua chaw ntshe yog ib lub tswv yim poob qab deb lawm." no ces
twb yog koj tsis support txoj kev mus liberate nplog lub teb chaws
ntag. Yog tus twg tsis pom tias kev mus ua teb chaws, xa neeg mus rau
nplog sim phiaj thiab kev nyiaj mus nkag koom haum Neohom yog ib qhov
tseem ceeb no ces tus ntawd yog traitor lawm ntag. Kuv tus kheej thiab
peb coob leej tuaj hauv no los xav tau tib yam li koj xav thiab es peb
thiaj li yog lawv cov traitors.  Yog tias niaj hnub no koj tsis muaj
rank (either military rank or civil position), koj tsis sau nyiaj pab,
koj tsis hais lus txhawb lawv tias ua li ntawd mas qoo kawg kiag, tsis
mus nrog lawv kwv paib qw tim tsev dawb thiab txhua lub occassion lawv
muaj nyob rau government tej premise no ces koj yuav nyiam thiab tsis
nyiam los koj yeej yog lawv tus traitor lawm. Ua no koj sim xav saib
koj yuav poob rau kis twg? Hope my elaboration will help you to
position yourself into the two groups. Note: you have no other options
either traitor or Neohom, you can't be in the neutral.
Hahaha....phabej, koj mas nyob nyuaj laus zaum no os.

phoojywg xejthim,
yog muaj tseeb li koj cov lus ma cov hmoob hluas kuj yog traitor txhua
tus. kuv kuj tsis paub tias kuv yuav poob rau kis twg li tab sis kuv
xav tias kuv poob rau cov hluas kis xwb. kuv hais raws li kuv lub siab
xav tau xwb. kuv tsis muaj qhov yuav nyob nyuaj li os vim kuv twb tsis
tau ua dab tsis txhaum rau leej twg. muab sij hawm rau kuv kawm ntawm
nej cov phooj ywg ib ntus kom kuv paub ntau txog hmoob tej teeb meem
going on ntawm hmoob community. tab sis ua koj tsaug ntau los qhia kuv
txog hmoob tej politics.
options

Hehehe...phabej, koj yeej twm tau zoo kawg kiag lawm, tiam sis kuj yuav
tsis yog txhua tus Hmoob hluas thiab vim tias yeej muaj ib cov hluas
tseem siv zog support Neohom heev....piv li lawv ob peb tug cov hluas
nrog yawm Zoov Khab ntuj taw mus tim DC ne. Tab sis xuam coob ces yeej
mag Neohom labeled ua traitor tag tus lawm los mas. Koj tsis tau paub
xwb, yog koj lub tswv yim xav li koj tuaj hais hauv no ces tsis khov
kuam los koj yeej yuav pom dab los mas. As I said, you have
choice---you either belong to the traitor group or reistance group.
Luag yeej tsis zam rau leej twg li regardless of young or old. So, the
choice is yours......ntu puav koj tuaj ntev zog ces koj haj yuav paub
zoo qhov kuv hais no.

phoojywg xejthim,
kuj yeej yog li koj hais lawm yuav tsis tag txhuas tus hluas hmoob nyob
tim asmesliskas no yuav tsis support cov laus txoj kev mus ua teb ua
chaw tim nplog. nyaj yuav tshuav ib txhia uas paub tsis meej txog tej
laus lub tswv yim zais tom pob tw ces kuj lam mus nrog lawv qw rau ub
rau no thiab. tab sis kuv ntseeg hais tias cov hluas feem coob yeej
tsis niam thab cuab pob ntseg mloog lawv tej kev ua teb chaws. yog kuv
hnov tias yawg zoov khab yaj lawv ua muaj ceev kawg li koj hais thiab
no tiag. tsis paub tias lawv ua tau dab tsi tom qab ntawv.
yog li koj hais ces peb cov hluas feem coob kuj yog lawv cov traitors
tag li las. kuv ces nej cov coob poob rau kis twg ces kuv poob rau kis
ntawv. cia ua li koj hais kuv mam li tuaj saib ib ntus ces kuv yuav
paub me me ntxiv lawm. ua tsaug.
phabej