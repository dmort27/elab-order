Yus mas yws thiab cem tas zaj tas zog tias luag phem li ub li no tsis
paub xaus li, ua cas yus ho muab luag hu ua "Blog or Nplog" tas mus li
tab txawm yus yeej paub ntsoov tias lo lus ntawd yog lus phem no. Yus
puas zoo npaud tiag maj?
MS

MS,
Yus twb me-e quav naim los yus tsuas khav tsiam pam thawj xwb ne. Twb
tsis tias cem nplog no xwb hos cav ntxiv los tias nplog tsw quav no
thiab..hahaha..hais cuag li hmoob mas tsis tsw kiag tiag yom? Zoo tsis
zo mas cav hais tias diab kub hnyaum, nplog nplooj tsawb,  nplog
ntseslwj..etc...
Muaj ib tug phooj ywg dub, 60 yrs old,  hais rau kuv tias thaum lawv
hais yeej txoj cai  segregation lawm mas lawv muaj phlus heev, lawv ua
phem yam tsis leem cai rau cov dawb li. Cov dawb nyob tsis tau hauv
nroog loj, lawv thiaj khiav tawm mus nyob ntug zos (suburb), tseg kiag
niag nroog rau cov dub nyob los dub haj yam tsis sib fwm dub thiab.
Thaum kawg; nroog loj cia li ciaj nroog pojntxoog nphob xuav cia lawm.
Koj twb nyob Detroit koj tseem haj paub zoo dua kuv.
Yog Nplog tso phluav lub teb chaws rau peb tua los nyaj yuav txawv
tsis deb cov dub no thiab. Peb twb tsis muaj riam muaj phom, tsis muaj
cuab yeej, tsis muaj tshuaj kho mob, tsis muaj lagluam, tsis muaj
txujci, tsis muaj kevcai, tsis muaj kevntseeg, tsis muaj pej xeem li
los peb tsuas tias rau siab ntso tsiam pamthawj xwb. Peb yeej ib txwm
tsis nyiam siv tswv yim li.
Txog siav laud... npoj yaig kwv sis luag laud...
TseemYeej.

MS..........koj ua ntsuas txawj ib sij pov ib lub bomb hwv os. Koj twb
tsis pom muaj ib txhia twb liam tias koj yog traitor lawm
no.........hahaha.
Peb Hmoob ces yeej ib txwm zoo li no. Nrog Nplog nyob los tias Nplog
phem, nrog mab nyob los tias mab phem, nrog meskas nyob los tias
meskas phem, nrog thaib nyob los tias thaib phem. Xyov yuav mus nrog
leej twg nyob thiaj li yuav zoo.

Peb hmoob ces yuav kom haum lawv siab mas yuav tsum mus nyob hauv lub
zos 6 feet tob, mus pw noj pw haus txog ib xyoos kaum ob lub hlis ces
nyiaj hnub nyiaj hli mam tuaj es khaws noj khaws haus xwb mas thiaj
zoo lawv siab.
Tsis Tuag Mam Hlub

Kwv tij yog muab lo lus ko xav mas tu siab kawg..... Yus tab qhuas yus
zoo pem ntuj tim pem teb tiam sis qhov tseeb tiag yus tus kheej twb
tsis apub thiab tsis pom qhov yus ua phem li....  Kuv xav tias los lus
no ntshe 9 tug los teb yeej tias Hmoob mas zoo tshaj neeg ntiaj teb 1
tug thiaj yuav los teb tias Hmoob mas phem kawg....
Nco Hmoob ces Nyiam pab thiab hlub koj thuam koj tuag lawm xwb nco qab
ntsoov other than that txhob cia siab rau Hmoob kiag....!

Moobsib,
Qhov tseeb tiag yog kuv tsis paub lo lus hais tias Nplog or Blog no
txhais li cas tiag.  Sawv daws siv ces kuv kuj lias nrog siv thiab xwb
yeej tsis paub tias txhais li cas li nawb?  Yeej siv ua ntej tsis tau
yug kuv lawv tsis sub.  Nws cia li ciaj ua ib lo lus rau hauv kuv hlwb
lawm xwb.  Yog koj tsis xav li cas no thov txhais es kom kuv thiaj
tsis siv lawm yav yuav tuaj.  Txhob tau taub kuv yuam kev, kuv yeej
tsis paub lus Laotian li nawb.
Ua tsaug,
YT

Txawjvam Yias,
Tej tus neeg zoo li koj mas kuv yeej pom tias tsi paub dab tsi es hnov
luag hais ces cia li nrog luag hais lawm xwb. Recently peb twb muab
coj los cav hauv no lawm. Lo lus Blog or Nplog ces yog lus degaratory
term txhais hais tias,  Blog Txuas, Blog qhoquav.. li no.. Tiag tiag
mas yeej yuav los ntawm lo lus Back Lao no tawm sis peb Hmoob hais
tsis meej ces txawm hais tawm ua Blog no lawm. Lo lus pheejxeeb thiab
zoo ces yog lo lus "Lostsuas". Lo no mas thiaj li yog lus Hmoob tiagx,
raws li kuv to taub.
Hos hais txog "nplooj tsawb, zaub ntsuab, ntaav toj" tej nuav mas yog
code terms kws peb Moob siv lug has tej lub caij secret tej xwb.
Nplooj Tsawb= Neeg Lostsuas; zaub ntsuab= Hmoob etc..
Thanks for asking such question.
MS

Cov yawg,
Kuv nyeem nej cov lus tas mas zoo ntxim 90% ntawm nej cov tuaj teb
qhov post no pom tias Hmoob Phem. Nej kav tsij tham kom kawg nej cov
lus tso kuv mam los teb nej. Yus tus kheej yog niag neeg phem, coj tus
xeeb ceem phem, yus yeej ib txwm tsi txhawb yus haiv, yus tab qhuas
lwm tus zoo thiab tab mus thawj luag tsev tso quav xwb es ua cas yus
thiaj yuav zoo? Nej cov tuaj hauv no muaj 10 leej, 9 leeg twb rov
thuam yus tus kheej, yog li yus twb tsi tsim dev tug txiaj dab tsi es
yuav ua cas mus ciaj haiv tau? Txoj kev zoo yog pib ntawm yus tus
kheej ob lub qhov muag, ob txhais tes, ob txhais ko taw thiab hauv yus
lub siab tuaj mus. Thaum pom luag txom nyem muab yus lub siab, ob
txhais tes taw mus pab kiag. Hmoob txoj kev sib pab no yeej tsi phem
muaj nyob los ntau tiam. Nej cov uas pheej mus qhuas hmab sua nej mus
txog nej puas tau ib dia mov noj?  Miskas tuaj txog nplog teb Miskas
noj mov twb tsi hu nej sav puas yog?
Nej kav tsij tham mus kom kawg kuv mam rov los teb nej nawb. Nej tham
Hmoob qhov phem kom kawg tso kuv mam los tham Hmoob qhov zoo rau nej.
Tom qab ntawd, nej mam rov los txiav txim saib nej yuav ua ib siab mus
txia haiv,  ciav haiv los ciaj haiv nawb.
Fajkhaum

TY,
MoobSib hais yog lawm nawb. Kuv tsuas pab ntxiv me ntsis kom to taub
meej zog xwb; "Nplog" no kuj tsis yog ib lo lus phem-m thiab yog txhob
ntxiv ub ntxiv no rau.
Qhov tseeb tiag thaum ub lo lus BAAR no yog muaj meaning tib yam li
THAO/THAUB thiab, tsuas yog nws yog lus slang xwb. Nplog yeej hu nws
tej me nyuam hu ua Baar Caas, baar kham, Baar xiaas etc...Los lus no
nws txawv zog lo hais tias "Back" no ov. Lo Back no mas yeej yog hais
phem lawm, xws li yog yus cem hais tias "Back Maar" no ces lus Hmoob
yog "Ntsej muag dev" or "Nyuag Dev" no lawm. Hos yog luag hais tias
"Back Haar" no ces yog " Nyuag ntsej muag tuag aws" no lawm.
Yog yus hais NPLOG es muaj meaning "Baar Lao" no ces kuj tsis luaj
twg, hos yus hais chim tsawv li tias "Back Lao" no ces ib nyuag tsiv
mloog zog lawm.
Ho los tham txog lo lus "Phub/Phuj" no mas txhais hais tias "Tus/
neeg". Yog yus hais tias "Phublao" no ces txhais hais tias "Tus/neeg
Nplog". "PhubMeo" no ces yog "Tus/neeg Meo/Hmoob", "PhubTheung" no ces
yog "PhubThawj" los yog "Tus/neeg nyon ntavtoj/ tus neeg tuaj sab
saumtoj" no.
Vim muaj kev cov nyom los lawm ntev; luag lwm pab twb hloov tag lawm
los peb Hmoob tsis kam hloov li. Luag hu yus "Xabhaim" los txhaum,
luag hu yus "Phojxiauj" los txhaum. Luag muab hloov ua "Phibnaub
Laosoung" los peb tsis zoo siab, luag hloov ua "Phibnaub Hmong" no los
peb tsis zoo siab quj qees li.
Hos peb Hmoob sab mas, peb tsis kam hloov los lus Nplog no kom meej
hais tias "KwvtijLao" no li. Thaum twg hais txog Nplog ces peb yeej
tsi ntsees lo kom mob siab tshaj plaws xwb, xws li : "Nplogtxuas", "
Nplog kub hnyiab", "Nplogpamlem", "Nplog tswquav",
NplogLiab", ..etc..no mas thiaj txog peb siab qhua.
Kuv xav tias hu Nplog no los luag yeej siab loj txaus yuav lees paub,
tabsis txhob ntxiv ub ntxiv no xwb.
TseemYeej.
TseemYeej.

tej zaum nej muaj ntau tus tseem tsis tau tau raug tsim txom los ntawm
luag lwm pej kum haiv neeg.  kuv tus no raug tsim txom ntau zaus
lawm.  tus hmoob mas txawm npaum li cas los yog yus los thov lawm ces
yeej tseem zam tau rau yus.  tab sis yog lwm tus neeg uas tsis yog
hmoob lawv ces thov los yeej zam tsis tau li ntag.  qhov no kuv tsis
tau hais txog txoj cai nram nom tswv.  tseem hais ntawm xub ntiag xwb
laiv.  kuv kuj tsis tos taub lawm thiab tiag.  kuv tseem xav hais tias
tej zaum ntshe tim yog hmoob siab zoo hwv lawm es hmoob lub neej thiaj
li zoo li no los tsis paub.
kuv tseem nco qab thaum peb nyob rau xoom vibnai pheej muaj ib tug
yawg thaub nplog ev ib niag hnab kaub laub nyiaj niaj hnub tuaj ncig
ib lub qas qha dhau ib lub qas qha nug pauv nyiaj choj thiab nyiaj
npib.  nws ib leeg xwb, tab sis hmoob yeej tsis lam muaj leej twg muab
nws khuj nyiaj li.  kuv xav lawm hais tias yog tus yawg thaub no lam
yog hmoob es nws mus ua li rau hauv xoom nplog los yog xoom nyaj laj
mas ntshe mag coj mus hlais caj pas khuj cov nyiaj lawm laus.
tam sim no kuv paub muaj coob tus cov nplog, suav, nyaj laj, cov dub
somalia thiab nrog rau ntau lwm haiv neeg mas muaj nyiaj txog lab lawm
xwb.  qhov lawv muaj nyiaj ntawd yog li no.  lawv mus yuav tsev ntau
ntau lub ces lawv muaj lawv cov tsev coj mus refinance tau cov cash
back ib lub tsev no 50,000  mus rau 100,000 txhiaj ces tom qab lawv
refinance tau cov nyiaj cash no tag lawm ces lawv file bankrancy ces
lawv tso tes plau tsis ua hauj lwm dab tsi lawm xwb.  yog koj tsis ua
hwj lwm lawm tsis yuav vaj yuav tsev lawm ces yeej tsis muaj leej twg
tuaj kom koj them cov nyiaj rov qab li lawm.  txoj cai yeej yog li no.
peb hmoob tsis kam ua tej yam phem li no vim peb hmoob siab zoo hwm.
yog li no peb thiaj tsis muaj nyiaj li.

Ib tsoom phoojywg Moob,
Mej pheej ywgx hab tshev tas Moob phem tabsi thaum mej tuag kag leej
twg tuaj fau mej mas. Moob mas nim tuaj nyob tsheej paab, nyob tsheej
mog, tuaj paab nyaj, tuaj paab dlej paab caw, tuaj paab dla dlej num.
Puas muaj Nplog, Nyaablaaj, Dlub, hab Dlawb tuaj paab mej tsev tuab
neeg txug cua nub coj mej lub cev moog fau lawm.
Mej xaav saib yog vim le caag cov tub txawm ntshais ntse Moob tsi moog
nrug Maab nrug Suav nyob es tseem moog nrug Moob nyob ua zej ua zog.
Yog tsi muaj Moob ces Senator Mim Muas hab Xay Thao puab yuav tau ua
Num Tswv nab.
Kuv yuav thuam tas Moob phem tabsi kuv twb tsi khu kuv tug kheej le.
Kuv pheej taw teg rua lwm tug xwb tabsi kuv 3 nam ntiv teg kws taw rua
kuv ntawd yeej qhas rua kuv lawm tas koj taw rua puab yog 1 tug tabsi
muaj 3 tug taw rua koj lawm nawb Thaub.
MT

Tseemyeej,
Kuv xaav tas lus lug " Nplog " nuas Nplog twb tsi tau has rua peb tas
PHEM nuas sav.  Ntsuas yog peb cov yuas Moob kws naj nub tuaj huv nuas
muab interprete has tas NPLOG nuas means tas yog nplog qhov quav nuas
xwb.
MT

MT,
Raws kuv nco mas kuv kuj tsis tau hais tias Nplog yog lo lus phem no
nav, kuv tsuas hais tias yog ntxiv ub ntxiv no rau raws yus lub siab
TseemYeej.

Muastony,
Kuv tsi tau has tas Hmoob tsi sis hlub. Kuv pum tas Hmoob muaj
prejudice sab kawg tawm sis Hmoob naj nub taw teg rua lwm haiv neeg
yaam tsis saib yug hlo le. This is the problem we have. Yog le kuv
tsuas yog muab lub tsom av lug rua suav dlawg saib suav dlawg kuas
meej tsawv yuav has dlaab tsi maam has mas luas txhaj yuav saib taug
yug.
Lu lug "Nplog" nuav qhov tseeb yeej tsi polite tawm sis vim cov neeg
Lostsuas yeej tsi paub hab peb yeej ib txwm siv lug ntev dhlau lawm
ces nwg sav rua huv peb txhua leej lawm xwb. Peb tub pom xeeb demand
kuas pej kum haiv hu peb ua Hmoob/Moob nua es ua caag peb ho tsi care
txug tej lug los sis npe peb tis rua luas lwm haiv. Yuav kuas pheej
xeeb tagx mas yuav tsum tau nug tug neeg Lostsuas, Nyablaaj hab Suav
saib puab nyam kuas peb hu puab le caag peb maam le hu le ntawd mas
txhaj le pheejxeeb pob.
Peb yuav tsum tau ua zoo tshawb saib puas yog cov Suav, Nyablaaj,
Nplog, Thaib hab lwm haiv neeg phaab ntuj ntawd saib tsi taug hab
ntxub peb tshaaj los yog luas yeej ntxub hab saib tsi taug lwm haiv
neeg miv le peb ib yaam nkaus. Peb yuav tsum tau ua zoo tshawbfawb
saib yog vim le caag luas ho ntxub peb tshaaj, yog tas muaj tseeb le
ntawd? Es peb txhaj le pum qaab lug khu peb kuas peb nrug luas nyob
tau hab saib taug. Thaus luas saib taug peb hab fwm peb ib yaam le
luas lawd ces peb txhaj le yuav muaj taug kev humxeeb ruaj hab khov.
MS

Phooj ywg tseem Yeej
KOj pab mus hais kom nplog tso lub teb chaw rau hmoob es yog hmoob los
tua tsis tau no, Tag nro peb hmoob mam ua ib siab los hwm thiab ua
nplog nqev tag mus ib sim mas, Yog tias hmoob los coj tau no ces nplog
yuav tsum mloog hmoob hais ua hmoob nqev mus li laiv, Tiam si li cas
los peb yeej npaj tag lawm, Hais qhia nej los yuav tsis muaj lus zais
cia txog hnub ntawd sawv daws mam paub.
tubcajceszoo

Tubcajceszoo,
Tej zaum koj yuav hais tias kuv lus saib tsis taus koj tab sis kuv xam
pom tias koj yuav tau mus kawm kom txawj txaus tso mam los ua paulitiv
ov. Ib lom es koj mus npav Tseemyeej li ntawd xwb? Tej lus ntawd ces
yog lus menyuam yaus xwb las... A serious politician would never say
anything like that.
Hais kom Nplog muab teb chaws rau Hmoob kav ua ntej mas kawg tau hnia
paus xwb. Kuv cov lus nug tsuas yog ib daim tsom iav rau peb rov saib
peb txhua leej kom tseebx xwb, nej twb cem kuv los sis peb leej puav
phem muaj tau phem. Kuv guarantee  rau koj los yog nej cov kubxaj hais
tias yog Hmoob tsis poog nej ces nej yeej mus tsi txog twg hlox. Thaum
uas Hmoob tsi poog nej lawd ces kuv ntseeg hais tias lo lus "Hmoob
phem" yuav tsum tawm hauv nej cov qhov ncauj los xwbx.
This is a real good test as where we, Hmong, are and thank you for
dropping your lines.
MS

Yawm Paaj,
Yog koj has tas lus lug hu " Nplog " nuav tsi polite nuas es lu lug
peb hu Nyaablaaj hab Suav ne  puas polite hab? Kawg  Moob yeej hu le
ntawd lug lawm ntaux 100 xyoo, koj yuav kom peb hu le caag mas?. Mej
yog cov paub ntau dlua yuav tau lug tshawb saib es maam lug tig npe
dlua tshab rua peb Moob kawm.
Kuv xaav tas yeej polite lawm tabsi ua le kuv has rua Tseemyeej vim
peb cov tub txawm ntxhais ntse txawmx interprete xwb.
MT

Muastony,
Ua tsaug rua koj lub caij hab laajfaab tswvyim lug caav txug lub topic
nuav. Kuv xaav thov kuas koj ua zoo lug soj saib zoox saib peb Moob
puas muaj prejudice ntau dlhau le kuv has los tsi muaj. Kuv xaav tas
ua ntej tshaaj plawg, yog peb ntshaw txuj kev pheejxeeb hab kev
ncaajnceeg peb yuav tsum tig lug khu peb kuas peb coj tau kev
pheejxeeb, kev ncaajnceeg hab coj cai xws le txuj kev vaammeej tsawv
mas peb txhaj le yuav muaj yeej taug. Tsi le ntawd ces peb ua txug twg
los peb yeej muaj teeb meem txug ntawd vim tas peb yog cov tsim teeb
meem rov rua peb xwb...
MS

Tubcajceszoo,
Hummm...Kuv tsis muaj fwjchim txaus yuav mus hais kom Nplog cia li
muab tag niag tebchaws rau nej kav nawb. Tabsis yog yuav hais kom sawv
daws muaj vaj huam sib luag, muaj kev sib poog, sib hwm thiab sib pab
no mas tej zaum kuv xav tias yog peb sib koom siab mas yuav yog txoj
hau kev zoo lawm.
Lub sijhawm no yog sijhawm siv txujci, tswvyim lajlim plabplaw, lawm
xwb. Peb yuav tau pib ntawm txoj kev ncaj ncees ua ntej tshaj plaws
nawb. Yog yus hais tuaj nrubnrab ntug lawm ces yuav khawb toj roob los
txhub pas zaj los yeej tau xwb.
Ua li nej npaj tag lawm no, nej npaj dabtsi os? Npaj Tswvyim los tseem
yuav npaj xuas pamthawj li qub naj? Yog nej npaj tswvyim no ces nyaj
kuv yuav cia siab thiab hos yog npaj zog mus tsoo xwb ces nej yeej
meem ua ntej cia kuv lam mus ywg kuv 2 tsob nyuag zaub nram teb tso
nawb.
TseemYeej.

PEB HMOOB TSEEM ZOO LOS ZOO THAUM UAS MUAJ IB TUG NOJ TSI QAB ES TAU
TSO PEB TSEG XWB OS.........TSHAJ LI LAWM PEB HMOOB MAS KHIB KHIB KAWG
LI OS THIAB TSI ZOO LAWM NAWB HEHEE.......