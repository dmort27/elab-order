cov boj yaig,
thov pab qhia seb nej pom thiab paub txog ob lo lus hmoob no li cas:
khwv los yog kwv txhiaj?
kuv li kev to taub yog li no: khwv txhiaj yog cov yus mam xev mam hais
tawm tam sim ntawv xwb; ho kwv txhiaj yog cov yus yeej kawm tau los
thiab kwv, kwv los mus lawm ntej.
tos ntsoov nej cov lus teb...

tus kwv txiabn-- raws li kuv tus laus no paub mas lo lus tiag tiag ces
yog hu ua "khwv txhiaj" no nawb.  yav thaum ub peb hmoob muaj noj
tsiab peb caug los yog muaj kev nqaum paj nqaum nruas ces peb hmoob
tej tub tej ntxhais tuaj mus sib xaiv nkauj xaiv nraug los yog xaiv
txij xaiv nkawm ces lawv tham tsis tau cov lus qab qab zib li thaum
lawv tham lus ntxhi ntawm qhov tsev lawm vim tej niam tej txiv yeej
tuaj nyob zov saib lawm ces lawv thiaj muab khwv txhiaj coj los hais.
lo lus khwv no mas txhais hais tias yus khwv kom tau ib co lus coj los
txhiaj rau tus uas yus nrog hais lus ntawd txhais.  khwv ib cov lus
coj los txhiaj rau nws txhais no, qhov tseeb ces yog li no xwb.  tab
sis peb cov kwv tij hmoob leeg mas lawv ho hu hais tias "lus txaj"
no.  kuv tsis yog hmoob leeg tab sis raws li kuv to taub mas vim cov
lus ntawd yog ib co lus qab qab zib thiab yog lus co lus hais tau muaj
ntsis txaj muag ces hmoob leeg thiaj muab hu ua lus txaj no.  hmoob
leeg hu li no los yeej yog lawm thiab.

kuv kuj tsi paub qhov tseeb...temsis saab moospheeb tebchaws mas...
according to tej laug qha....
peb yeej hu ua "khawv txhiaj" xwb...."khawv" yog txhais tau tias
"qhov ncauj"...xws li "khawv koob"...or "lub qhov ncauj hais"
peb cov moob leeg tsi muaj "khawv txhiaj"..temsis peb muaj "lug txaj"
there are different meanings for differnt terms.
lug txaj mas yog ib cov lug uas "muaj nqi" xwb.  "khawv txhiaj" mas
txhais tau tias cov lus "riddles from the mouth"..or "hais riddles" no
xwb.
examples: lug txaj
"ntuj nis ntxhais nkauj quas taab, noj nceb yuav taug caav, xaiv puas
xaiv zaag yuav taug neej taug tsaav...txhaj le xaiv tau tug ntsej muag
luag quas ntxhi, qhov ncauj luag quas nyaav..."  the value of this
verse (qhov muaj txaj ntsig...or qhov muaj nqi) is the implication that
yuav neej tsa zoo dua vim tias sawvdaws yeej ib txim sis paub on more
"freiendly" terms.....yog muaj "values" lawm tes..txhaj le yog "lug
txaj" tag.  yog tsi muaj "values" tes, it is not true lug txaj.
khawv txhiaj:
"...niam leej ntxhais, phuj phuv ceeb saam khav...leej twg thiaj
li paub, leejtwg thiaj li pom, pom tau niam leej tab twg nyob zoo neej
zoo tsav...."
phuj phuv ceeb sam khoob,........pom tau niam leej tab nyob zoo noob..."
xis lis tej laus qhia, yog tias muaj tej los lus txawv txawv nyob hauv
es yus tsi paub...xwb li...hais lus suav or lus hmab xyaws in terms
of "riddles" lawm ces..thiaj li hu tau tias yog "khawv txhiaj". or yog
tias muaj lus "txhiaj txhais" nyob hauv ces thiaj li hu tau tias "khawv
txhiaj".
in other words, yog tias lus sis dho xwb no ces....it doesn't necesarily
means "lug txaj" or "khawv txhiaj".  the words you say have to be
categorized in those "type of songs" in order to be called such thing.
tamsim no ces, tsuav yog lus sis dho lawm xwb ces...hmoob yeej hais tias
"lug txaj or khawv txhiaj"....which is a little different from what i
was taught.
as for kwv txhiaj.  tej laus yeej hais tias "kwv" is from "kws"...xws
li tus "kws txhiaj"...or the "master of ridddles" xwb.  piv xam tias
X yog ib tis "kwv txhiaj (kws txhiaj)"..nws paub hais "khawv txhiaj".
tej laus qhia mas yog li no...i have not heard of "kwv txhiaj (in terms
of songs) until kuv tuaj meskas tebchaws.  we have always referred to it
as "khawv txhiaj".
as for khwv txhiaj.....never herad of it before...
yog leejtwg paub tob dua los ho los piav....vim kuv tsi tau paub tias
vim li cas ib cov hu ua "kwv txhiaj" or "khwv txhiaj" thiab.
yaweh
--
Posted via Mailgate.ORG Server - http://www.Mailgate.ORG

Qhov tseeb kuv tsis vim kuv tsis txawj hais khawv txhiaj, kwv txhiaj,
khwv txhiaj, los puas sis lus txaj li.  Kuv pheej xav hais tias ntshe
txheej niam no pheej nyiam siv lus luv-v xwb ces txawm cia li swm lawm
xwb.  Nyob li peb muas Asmesliskas hu ua Miskas, Mexican hu ua Mev.
Tsuajsua, koj yeej hais txhais tau ntau lawm.  Koj paub zaj no zoo kuv
ntseeg hais tias koj qhia rau tsis tag los yeej yuav luag tag li lawm
nawb.  Cia seb puas muaj lwm tus phoojywg ho paub txog es tham mus
ntxiv.
Txawjvamyias

cov hluas-- raws li kuv to taub mas zoo li tus kwv txiabneeb no yog ib
tug ua hauj lwm nyob rau hauv koom haum los yog ib tug tshawb nrhiav
txog peb hmoob tej lus.  qhov no yog ib qho zoo nej cov hluas niam no
yuav tau los tshawb nrhiav vim tej no yog nej tej hauj lwm lawm ntag.
peb cov laus yuav tham li qhov peb paub thiab hnov peb tej niam tej
txiv tham ua dab neeg rau peb ib txheej dhau ib txheej los mus xwb.
qhov yuav mus nrhiav kom tau qhov tseeb thiab kev txiav txim yog nej
cov hluas.  tseem tshuav ntau ntau lo lus hmoob uas niam no sawvdaws
pheej hais tsis meej thiab tsis paub tias lawv txhais li cas.  cov lus
uas suab sib thooj xws li.. "kwv txhiaj los yog khwv txhiaj, qaub
ncaug los yog aub ncaug, neej tsa los yog neej tsav, pob ntseg los yog
pob ntsej, viv caus los yog vim ncau."  cov no yog ib co pib txwv xwb
tseem tshuav ntau ntau lo ntxiv.  nej cov hluas yuav tau los tshawb
saib lo lus twg thiaj yog lo tseeb es yuav tau siv lo ntawv xwb.  ho
cov lus uas peb yuav tau muab coj los txhais mas muaj ntau heev.
tus kwv los yog tus hluas txiabneej-- kuv xav kom koj yuav tau xaiv
cov lus hmoob no coj tuaj sau rau hauv no rau peb sawvdaws sib pab
tawm suab txhim kho.  tej zaum peb sawvdaws nyias yuav muaj nyias ib
zag hais, tab sis qhov tseeb yog kom tau thiab paub sawvdaws cov tswv
yim.  nej cov hluas mam li coj mus txiav txim.
nej puas xav hais tias qhov yog ib qho zoo thiab?

Cov Phoojywg,
Kuv ib txwm hnov thiab siv lo lus "kwv txhiaj" los sis "lug txaj" no
xwb, ho tsis tau hnov neeg siv lo "khwv txhiaj los sis khawv txhiaj"
no li. Tej zaum yog ib rab teb ib tsa txuj li Hmoob ib txwm hais lawm.
Kuv ho xav hais tias los lus "kwv" no muab los ntawm lo lus "kwv huam"
hos lo "txhiaj" no muab ntawm lo "txhiaj txhais" los.
kwv huam = hais ua ib zaj (piav kwv huam, hais dab neeg etc...)
txiaj txhais = Hais ua paj lug ces mam txhais ua ntsiab lus
kwv txhiaj = hais ua ib zaj paj lug muaj pib muaj xaus
Hos lo lus "khwv" as "khwv tswv yim = xav tswv yim" no kuv kuj paub
tsis meej hais tias puas yog muab lus Nplog los hais, vim Nplog muaj
ib lo lus thooj li ntawv thiab muaj ntsiab lus thawj li ntawv thiab.
Tab sis lo lus "khwv" as "khwv nyiaj txiag" mas kuv ntseeg hais tias
yeej yog tseem lus Hmoob lawm.
Lam hais raws li kuv xav tau thiab xwb, zoo khaws los ho khaws mus
siv,
HL

kwv,
kuv npe yog txiabneeb xeem vaj; kuv nyob nroog ntxaib, xeev mn. kuv
tuav lub koom haum khaws hmoob teej tug hu ua hmong archives
(www.hmongarchives.org) ua nyob nrog lub kooom haum center for hmong
studies; ziag no peb tab tom nrhiav kev lo pib txhawb peb tej lus hais
thiab kev sib qhia nrog cov hluas kawm ntawv qib siab (higher
education) uas xav kawm txog hmoob lus, ntaub ntawv, thiab hmoob txuj.
yog no kuv hnov lo lus kuv xam pom paub tsis txog ces kuv thiaj muab
nthuav tso rau peb sib pab xwb. yog nej cov ua tij los ua niam ua txiv
muaj lus pab txhawb li cas yeej meem tshaj tuaj; thov nco tias lo lus
twg yog hmoob muab hais tau thiab siv los lawm ces muab xam tau tias
yog lus hmoob lawm; piv txwv, lo lus "pais" ces ziag no siv siav los
ua lus hmoob lawm; tiam sis peb yuav tsum tau muab sau cia tias keeb
kwm lis xwm ntawm lo lus yog lus lostsua (root word).
ua tsaug rau koj cov lus txhawb zog...
-txiabneeb