Hnub no kuv tau hnov peter phia kpnp1600AM Radio tham tias UN tau muab
dav hlau mus tos Blia Shoua Her li tej lus cog tseg vim Blia Shoua Her
yog 1 leeg ntawd 180 tawm leej uas raug kawg nyob Nong Khai Thailand
es raug xav rov mus nplog lawm...  Tiam sis Blia Shoua Her tsis kam
tuaj lawm Blia Shoua Her tau mus nrog Nplog LPDR tuav riam phom rov
mus cawm Hmoob havzoov lawm no puas tseeb muaj tseeb???

Tej zaum yuav muaj tiag thiab ov. Vim twb muaj tus ntxhi ntxhi rau kuv
pob ntseg tias xyoo no mas Hmoob yuav rov sawv Cobfab dua no laiv.
Tswv ntuj twb yuav tso 2 tug Huabtais los rau Hmoob xyoo no ntag no
laiv.

Yawglaus;
Npliaj Suav Hawj yog ib tug pejxeem xwb, ua ntej 1975 yawg yog tus
Tasseng Tin Bon.  Vim Tseemfwv Nplog (LPRD) ua kub ua tsiv ntes thiab
txom cov nomtswv tog Vientiane coj mus kawm (Samana) thiab tseem tua
peb cov Hmoob nyob rau sab Moos Pheeb tshwjxeeb yog Zos Muang Nyi uas
zwm rau Tasseng Tin Bon es peb thiaj sawv Chao Fa, yuav tuag hnub no
xum tuag tagki.  December 1978 thaum kuv rov qab Thaibteb mus txog
Moos Pheeb kuv twb ua tim zoo nrog Npliaj Suav, Lis Yeej thiab Yaj
Tuam Thoj lawv tham kom khiav, tabsi lawv tsis kam khiav es lawv thiaj
tuag tag thiab poob rau tom qab.  May 1979 Nyablaj tua Npliaj Suav
lawv tawg pem Nam Song los txog Nong Kho los so hauv peb, kuv twb
ntxhi rau yawg kom nrog kuv khiav tabsi yawg tsis kam khiav tseem lug
rov qab mus rau Tiaj Qhib lawm.
Cov nomtswv Hmoob Nplog li Tsab Hawj thiab Lis Tub Paj Thoob lawv twb
yog cov tos thiab xa Npliaj Suav lawv mus rau pem Pha Lat, lawv los
yog Hmoob, Hmoob tua Hmoob los rov ua vij ua swv rau Hmoob xwb.  Ruam
ruam li Npliaj Suav lawv ua tsis tau nom txhob ntshai.  Cov Thaib liab
tawm los thawj Tseemfwv Thaib tag vim Tseemfwv Thaib zam tau txim rau
cov Thaib liab thiab tseem ua vaj ua tsev rau lawv nyob tu liaj tu teb
rau lawv ua.  UNHCR yeej paub hais tias Npliaj Suav yog leej twg,
Hmoob thiab Nplog yeej paub hais tias Npliaj Suav yog leej twg, yuav
tsum tau hlub thiab plhws Npliaj Suav kom zoo, cov Hmoob hav zoov saib
ntsoov Npliaj Suav, yog Npliaj Suav tsis tuag thiab Tseemfwv Nplog zam
tau txim mas cov Hmoob hav zoo tseem yuav tawm los tghawj ntxiv, tsis
li ntawd Chao Fa yim huab sawv coob.
Victor Yang

Vim thaum Npliaj Suav los raug kaw nyob Nong khai mas yuav kom Hmoob
mekas pab kom dim txoj kev tuag xwb xwb vim yog tsis pab mas raug xa
rov rau LPDR mas kawg yauv tuag xwb li no es ua rau ib txhia Hmoob
mekas mas nim nrog qw ntuj qw teb kom neeg ntiaj teb no nrog pom nrog
paub thiab ua pov thawj es coj kom tau lawv cov 158 leej nyob nong
khai kom tau rau teb chaws thib 3...  Hmoov tsis muaj kuj raug xa rov
qab rau nplog LPDR lawm, kev mus los thiab coj tuaj kuj tsis yooj yim
li hais UNHCR kuj maj mam tos tos thiab txog hnub muaj kev tos tau
tiam sis tug nyuag Npliaj Suav hawj no tseem rov ko taw tuam ntuj
hloov siab uas LPDR muab 3 nyuag kas txhuv rau noj xwb txawm siv rov
mus tua Hmoob havzoov...  Yog thaum zoo li no lawm kuv ib nyuag me
siab tias yus muaj cov nyuag neeg zoo li es neeg ntiaj teb puas yauv
xav pab yus tsob Hmoob yav pem suab lawm xwb, tsam luag saib tias yus
tsob Hmoob dag li yawg Npliaj Suav Hawj ntawd xwb...!
Ua neeg ntxeev siab li Npliaj Suav Hawj tsis tsim nyog Hmoob yuav qw
ua luaj pab nws txawm nws yuav raug leej twg, tsav neeg twg tsim txom
los cia nws mam kawm nws los ntawd txoj kev dig muag........!  Thiab
tsis tag li yog muaj tseeb li koj tus ua tij hais tsis ntev no xwb
Npliaj Suav suab ntsiag pem havzoov lub caij mus tua Hmoob havzoov
lawm, txawm tsis raug Hmoob havzoov tua los nws yuav muaj nws cov muab
mos txwv rau Npliaj Suav ev lawm lauv...!

Kuv los kuj xav hais tias Hmoob havzoov yuav tsis tag yooj yim yog
hais tias LPDR tsis tseg txoj kev tsim txom neeg hauv lawv lub teb
chaws nplog....  Hmoob nyab laj 30 xyoo, 60 xyoo los ntshe tseem yuav
mus join Hmoob havzoov qees....

Blia Soua tsi yog moog cawm hmoob haav zoov os, yog nwg moog caum
hmoob haav zoov nawb. Txawm yog kuv los kawg kuv yeej ua le ntawm, vim
yuav tuag hnub nuav ces ca tuag taag kig. Kawg hmoob melikas twb paab
tsi tau yawg es yawg twb moog nyob hauv luag lub sib teg, rag nyob
saum caj dlaab nyob huv lawm ces yeej ua le ntawm xwb muas. Tub yog
hmoob ruam ruam le Bla Soua puab es pej xeem xwb los tseem tiv tuag
taag rua cov nam hmoob dlaag nyob melikas. Yog luag lwm haiv neeg kws
txawj ntse mas luag tub tsi tig ntsej muag saib le lawm os. Kuv mas
paab hlub nplaj suav puab txuj kev txom nyem kawg le.

PY Yawglaus,
Saib raws li koj piav, koj twb tsis tau paub qhov tseeb; tsuas yog
hnov lus paj lus moo cua xwb, tabsis zoo li koj twb liam ntsees hais
tias Npliaj Suav Hawj yog neeg rov taw tuaj ntuj no lawm. Ab! nrog
Hmoob tu siab uas Hmoob tus cwjpwm yeej tsis tau hloov hlo li. Luag
hais tias muab twm laij liag tas ces tua noj ntshe yog li no lau yuam?
Cov neeg laus taws li peb cov tuaj hauv no lawm yuav tsis lam ntseeg
yooj yooj yim hais tias LPDR tso cai rau UN mus tos Npliaj Suav Hawj
hauv Nplog teb kiag. Yog leej twg ntseeg tej lus no ces tus ntawd
tseem paub txog LPDR lub tswvyim tsawg heev or tseem paub txog Hmoob
cov pauslistivseem lub tswvyim tsawg heev. Yog Npliaj Suav Hawj tsis
mag rooj nta npuj no mas twb yog nws ntse txaus kawg lawm. Kuv ho xav
li no!
HL