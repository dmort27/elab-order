Ceeb,
Tsi tas yuav dib kom DYD tawm tuaj nrog yawm Tsaav sib cav tej lus
saum toj no os. Kuv ntseeg hais tias yawg paub lawm. Kuv los yeej tsi
xav pom sawv daws hlib pluav tshauv ntxiv lawm thiab nav.
ms

Charlie,
Ua cas tej thaum koj kuj yog hais lus ntxim yuav yog neeg tseem ceeb
kawg.  Cas tej thaum koj hais lus li me nyuam yaus xwb na yawg.  Tej
thaum lam tau lam hais lus li xwb tsis muaj tus nuj nqi dab tsi li.
Xyaum hais lus kom muaj kuab xws li yawg Teev Lis, Neohmong, Seng
Yang, Maiv Nas, Xang Lee  cov ntawd thiab meb.  Twb mag TubPajTsab
hais txaus nkaus lawm los sav ua cas tseem tsis tau nqig siab li.  Koj
twb txawj txawj hais tias yuav tsum "respect" luag lwm tus "point of
views" los sav.  Ua cas es tos tsis nyoo luag lwm tus hais chwv me
ntsis cov neeg koj ib txwm "worship" xwb ces koj mas ntshav nce tob
hau tas li.  Tsam no saib koj yuav hais li cas laiv, coob leej ntau
tus hauv no yeej pom tau tias Dr. los puas pog Hamilton-Merrit tau
hais ntau yam tsis raug li.  Tsis yog yawg DYD hais xwb, tseem muaj
professors coob tus nrog rau peb cov tub txawj ntxhais ntse hauv no
hais thiab.  Ua cas hauv no yuav tsis share koj lub view ib nyuag qhov
li.  Ua li koj sim ho xav zoo zoo saib qhov twg yog qhov tseeb.  Tej
zaum koj twm dab neeg ntau heev lawm pob koj thiaj li "mix up" tsis
paub qhov twg yog qhov tseeb qhov twg yog qhov cuav ua kom koj qaub
pob ntseg tas li koj hais.
Qhov dag loj tshaj plaws mas yus dag tias yus tau mus xam phaj
"Interview" luag.  Tiam sis yus yeej tsis tau mus li qhov, no qhia tau
tias yus rov yog tus neeg dag nkaus xwb.  Ua rau kuv pom tau tias, pog
Hamilton-Merrit no saib peb cov hmoob qi dhau heev, nws yuav xav tias
peb cov niag hmoob no ruam ruam li dag li cas los tau.  Yog tias muaj
tiag li yawg DYD hais hauv no, ntshai yog yawg ho dag peb cov tuaj
kawm hauv SHC no xwb lod!.  Yog muaj tiag li yawg hais, ntaus tau tias
pog Hamilton-Merrit thuam yawg DYD loj tshaj qhov yawg tau hu "tus pog
ntawd" pob puas yog na thaub Charlie.  Yog koj ncaj raws li koj pheej
"pretend" mas ntshai koj yuav hais tias "yog li ntawd mas Dr.
Hamilton-Merrit ua dhau cai lawm cia koj ho hu ib nyuag tsab xov tooj
nug saib puas muaj tiag?" no mas thiaj yog os yawg Charlie.
Txhob cam cam thawj es ho yuav li feem coob hais thiab mas yawg thaub
e!!!  Tus twg pheej xav tias yus ntse txaus lawm no tus ntawm tseem
tsis tau ntse txaus.  Yuav tau mus kawm ntxiv ov.  Li cas los xij, kuv
tseem pom tau tias koj kuj yog ib tug txawj hais lus lawm thiab, hais
dab tsi kuj "reasonable" thiab, yog tias luag lwm tus hais tsis txog
cov neeg koj ib txwm "blindly" tuaj lawv sab.
Sincerely,
HmoobNplog
=============================================================

HmoobNplog:
Tejzaum koj yuav xav hais tias kuv cov lus nyhav cov neeg uas koj
worship tib yam nkaus lawm, tabsis rau kuv mas tseem xav hais tias kuv
hais pajlug ib nrab xwb. Koj muab ua tibzoo saib kuv twb tsis tau hu
leejtwg ua "Thaub" thiab "Pog" no laiv. Txawm kuv lub zeem muag yuav
txawd deb npaum li cas ntawm nej los kuv yeej tseem tuav rawd tus neeg
lub npe nrog rau nws lub meejmom.
Zoo kawg! Koj kavtsij xyaum tiag kom koj hais tau lus li Teev, Xeng,
Neohmong, thiab Maiv Nas. Kuv ces raug Nplogliab w "yellow" rain rau
tob hau puag thaum tseem yau, yau lawm es yeej caum tsis tau nej qab
li. Nplog muaj ib zaj nkauj hais tias, "xia dai thee Ai dai maa thee
laang."
Charlie

Charlie,
Tos kuv hais li os koj yeej tau hais nyhav heev yog thaum twg hais
txog Teev Lis, Neohmong, Maiv Nas, Seng Yang  DYD lawv cov no os.
Tej cov ces lawv uv tau, tej cov lawv uv tsis tau ces kawg nej sib ceg
ntsej muag liab plub plaws xwb.  Tej cov lawv tsis teb koj, tsis ntaus
nqi hais tias koj hais yog es lawv ntshai koj ov.  Tej zaum lawv yuav
xav tias hais lus li koj xwb ces  tsis tsim nyog nrog lawv tham no
laiv.  Tiam sis kom lawv ho zam txim rau thiab vim koj ho raug "Yellow
Rain" lawm tiag raws li koj hais os.
Koj cov lus teb kuv kuj yog siv tau lawm tsis muaj lo twg nchav heev.
Koj kuj yog pauv tau ntau lawm thiab. Neeg ces kawg hais lus zoo thiaj
muaj phooj ywg xwb los as. Zoo ib yam kev tham hluas nkauj xwb los
mas. Kawg hais lus zoo hluas nkauj thiaj tig pob ntseg los mloog yus
hais. Hais lo twg chob hluas nkauj xwb ces,  kov kov hluas nkauj twb
tsis xav ntsia yus lawm.
Lo lus "Thaub" no sis, kuj tsis yog ib lo lus phem laiv.  Zoo phooj
ywg thiaj hais hos.  Koj sim xav saib mas, ib khub niam txiv, tus niam
yeej hu tus txiv "thaub" no xwb laiv.  Ho hais txog ntawm lo lus "pog"
no kuj tsis yog ib lo phem li koj xav.  Raws li kuv tau taub yawg DYD
hu Dr. Jane Hamilton-Merrit ua "tus pog ntawd" no yog vim Jane
Hamilton dag hais tias nws tau xam phaj "interview" DYD huv tib si no.
Yawg DYD thiaj hu nws ua "tus pog ntawd" xwb.  Koj txawm cia li muab
yawg qhov lus no ua qhov loj es tsis hais txog Jane Hamilton cov lus
dag ntawd ib los li no mas ua rau coob leej ntau tus pom tias koj
ntxub yawg DYD heev no laiv (puas yog los ntawm Neohome thiab DYD cov
ideology sib txawv?).  Yus cem cem luag tiam sis luag tseem hu yus ua
"tub" xwb no laiv.  Xav zoo zoo nawb, peb hmoob tsawg tsawg txhob ua
li koj mas thaub.
Ua twb zoo hais es txhob cem cem luag tej.  Lawv txawm hais raug yus
cov neeg me ntsis lawm los ua twb zoo muab "reason" los piav hais li
yawg Ly Tou (canada) mas.  Kom peb ho dib tau cov paub liv xwm los
txuas lus es peb thiaj paub ob tog lus mas.  Txawj leeb kas moos me
ntsis mas es txhob cia peb tej nyuag nyob grade peb no ho tau hais nej
thiab mas.  Hais txog topic twg los peb pheej sib ceg xwb.  Luag tej
paub liv xwm zoo zoo luag tsis los nrog peb txuas lus li os.  Lawv
yuav xav tias cia cov niag dev vwm no sib tog kom txaus nkaus tso no
laiv.   Phim TubPajTsab cem peb ua cov niag dev vwm no xwb los as puas
yog mas npawg Charlie?  Ua mus ua los, nyiam no peb twb tsis pom yawg
YangSao tuaj txuas lus li yav thaum lawm.  Yawg kuj muaj ntau yam
"imformatin" zoo kawg piav rau peb mloog thiab hos.  Peb cov niag hauv
no yog thaum twg peb sib paub tau sib ntsib ces peb nyias yuav txaj
nyias qhov muag xwb los as (except some).  Hais mus hais los tej zaum
wb tseem yog phooj ywg lawm thiab laiv thaub.
Sincerely,
HmoobNplog
======================================================================

Koj tus uas siv npe cuav tuaj hauv no ces hu ua "Thaub" no yog los mas
vim tias tsis paub npe ne puas yog?  Tabsis koj twb paub hais tias kuv
lub npe tsis yog cuav! Tsis tas li ntawd, peb txhob muab kev phooj kev
ywg thiab yus family los yog lub xeem coj los yuam lwm tus lossis
siblwd; teebmeem txog leejtwg npe ces peb hais tus ntawd xwb.  Tsuav
hais tias kuv yog Hmong Khamkeut xwb, txhua leej nyob rooj-teb ntawd
cia li tsa kuv twb ntxiab txawm kuv hais yog thiab tsis yog ces peb
tej corruption tsis paub xaus li.
Kuv respect koj cov lus uas koj cheem kuv.  Tabsis, again, koj ua tib
zoo rov qab mus nyeem kuv cov ntawd.  Kuv yeej xyuamxim kawg kiag!
Kuv hais lus yeej tsis zais; hais li muaj, muaj li hais.  Yog leej twg
tsis agree ces yuav tsum phua rhe (1), (2), (3).  Qhov no yog lino;
qhov no tsis yog. Hais lus kom muaj quag; muaj chaw txawb chaw rau mas
kuv thiaj mloog raug.  Hais mus ibchim cia li "Thaub" aw.. "Thaub"
e!!! Thiab, tseem mus tuav txog yus niam kuv txiv npe thiab kuv cov
noob - koj cov noob!  Peb tsis yog Saddam Husein lawd!
Yog los mas!  Dabtsi los yeej yuav tau mam xav mam hais.  Tabsis, yog
neeg ib yam lawm; hais tsis yog yuav tsum tau los mus cuamtshuam.  Yog
kuv twb hais tsis yog es koj tseem qhuas tag zog thiab koj yeej tsis
teb ib los li. Tus ua lino muaj kev txhaum loj tshaj tus uas pheej
hais, hais. Tswv Yexus hais lawm tias, "nej yuav tsum coj kuv txoj moo
zoo mus qhia rau haiv neeg Israel." Cov neeg uas mus church tabsis
tsis ua Vajtswv txoj haujlwm puas tau koob hmoov mas? I think not! Cov
neeg uas tsis nyiam kevcai Communists tabsis Communists tuaj ntxias,
tuaj ua phem los tsis hais ib los li, puas yuav muaj democracy?
Qhov kuv tau muab me ntsis lus rau Dr. Yang Dao mas vim nws ciali los
thuam Dr. Hamilton hais tias txhua yam yog propaganda thiab dag!  Kuv
saib twb tsis muaj li ntawd; nws phau ntawd muaj tej qho nws hais yeej
zoo heev rau peb Hmoob. Nws hais li nws xam pom xwb. Nws qhuas txog
Legendary Lee, Lue, Col. Ly, U Va, Gen. Vang, Pao, thiab nws hais txog
Hmong tej atrocities.  Yog tus TubTxawj twg yuav critique txog ib phau
ntawd lino, yuav tsum hais tuaj rau nruab nrab.  Yog cia li hais ncaj
qha rau ib tog xwb ces tsis khov kuam los yeej pom dab.  Nws yeej
xwbtim tsis nyiam luag thiaj tejzaum ua li kuv hais - nws pheej tau
txiv qaub noj xwb - tsis qab zib li.  Kuv tsis yog hais Dr. YD, but in
general. Tej bias, even kuv los yeej muaj tabsis nyias yeej xam tsis
pom ntawm nyias tus kheej.
Hmoob Nplog!  Nej cov muag npe tuaj hauv no; tej zaum nej yuav txaj
muag tuaj ntsib peb, tabsis kuv yuav tsis txaj muag rau nej.  Teev wb
twb sib ntsib ib zaug nyob D.C. lawm; neeg tseev yuav sibhais nyhav
hauv Internet npaum licas los thaum sib ntsib lawm ces nyias yeej xav
txaus nyias.  Tij txaij pliaj los kwv yeej txaij plab ces ham tsis
yuav tau ua ntsej muag luag ntxhi xwb.  Teev wb ua tau li neeg vam
meej lawm. Yog Teev lam hu iblos ntxiv ces kuv yeej mus nrog nws noj
mov lawm, tabsis nws hu ob nyuag lo xwb ces ho tsum lawm.
Dr. Yang Dao los laus lino kuv twb pom nws tsis tseeb; nws yog Hmoob
ib tug thawj tub txawj uas peb menyuam Hmoob ntsia ntsoov xwb.  Kuv
tseem cia siab ntsoov hais tias ib hnub twg nws yuav los nrog peb
menyuam Hmoob daws peb kev txomnyem nyob rau hauv tebchaws Lostsuas,
nws yuav nrog peb condemn kom lawd cov LPDR txhob muab peb tua ntxiv
lawm.
Charlie

HmoobNplog,
Koj hais yog lawm, ntawm kuv tus kheej, thaum ntej kuv saib zoo li
Charlie yog ib tug neeg paub haj tom thiab tab sis ziag no kuv saib
zoo li nws hais lus tsis muaj laj thawj li lawm.  Koj sim saib ma
thaum twg Charlie khov tsis yeej ib tug twg, tswv yim nqhuab, tws lus,
los sis npau taws ces cia li mus piav dab neeg li ub li no.  Tab sis
cav khav tias yog siv paj lug los hais rau peb ib txhia thiab
no...hahahahaha.  Cov tsis tau paub dua paj lug thiab tsis tau hnov
dua tej laus hais "paj lug" ces nyaj yuav xav tias Charlie haib kawg,
tab sis cov uas hnov dua thiab kawm dua paj lug los lawm ces paub tias
Hmoob tsis hais paj lug li Charlie hais-tsuas yog Charlie ib leeg
thiaj li siv Charlie cov paj lug dab neeg-kwv huam tsiaj txhoo los piv
rau sawv daws tej kev sib cav xwb.
NeoHmong