My Dear Brothers and Friends,
Yog vim li cas nej muaj ib txhia thiaj yuav chim rau kuv ua luaj? Ua
nej puas paub qhov tseeb los yog hnov lwm tus hais ces nej cia li chim
rau kuv xwb?
Muaj ib tug me tub College Student nyob rau Wisconsin sau tau ib daim
email tuaj cem kom kuv cia li step down kuv qhov position es cia lwm
tus mam los take over. Kuv hais kom nws hu kiag tuaj nrog kuv tham, es
saib yog vim li cas nws thiaj yuav chim rau kuv ua luaj. Nws yog ib tug
neeg nyiam paub qhov tseeb, nws muaj peev xwm hu kiag tuaj nrog kuv
tham. Kuv thiaj qhia rau nws lub hauv paus tis lub ntsis, nws thiaj
ntseeg hais tias kuv Hlub Hmoob Tiag, thiab ua ncaj tiag.
Muaj ib tug txiv neej Hmoob nws hais tias nws paub kuv zoo heev, tabsi
qhov tseeb, nws paub tsis zoo kiag. Nws nrog cov Hmong Political Group
tawm tsam kuv tam kev chim saib xwb.
Ntawm kuv tus kheej, kuv ua raws kuv txoj kev ntseeg, kev muaj peev
xwm, thiab kev hlub xwb. Tshaj ntawd, kuv ua tsis tau lawm, vim kuv yog
tib neeg ib yam li nej sawv daws.
Neeg tsuas muaj peb hom xwb:
1. Lawv cem thiab thuam los, vim lawv tsis paub qhov tseeb. Lawv hnov
luag hais thiab cem ces lawv ua raws qab yam tsis taug qab mus ntxiv
saib qhov tseeb yog qhov twg.
2. Lawv cem thiab thuam vim yog lawv khib, ntshai tsam yus ua tau
tshaj, luag nyiam yus tshaj, mas txawm lawv twb paub qhov tseeb lawm
los lawv yeej tag meeg dag, iab liam kom yus ntog mus xwb.
3. Lawv cem thiab thuam, vim lawv xav kom hloov mus ua kom tau qhov zoo
tshaj qub. Txawm yus yuav xav hais tias yus twb ua rau zoo kawg lawm
los, tseem tsis tau txaus lawv siab qhuas, lawv xav kom ua tau zoo, los
yog sib zog.
Cov thib ib, yuav tau siv sij hawm los nthuav tawm yus lub tswv yim,
qhia qhov tseeb, txhob dag, ua siab ntev qhia kom lawv to taub hais
tias yus yeej tsis muaj lub siab phem ua kom Hmoob tuag, los puas
tsuaj.Thaum lawv paub qhov tseeb, thiab paub hais tias yus tsis yog tus
neeg zoo li luag hais, cov no yuav txhawb, yuav pab.
Cov thib ob, yog muaj energy los ho nrog sib cav kom lom zem, yog tsis
muaj sij hawm los, tsis pom tsis hnov, tsis paub xwb. yog hnub twg ua
tshaj qhov yuav tau lawm, ces kawg tub ceev xwm thiab the Law
enforcement thiaj yuav cheem tau xwb.
Cov thib peb, yog ib pab neeg critical tshaj plaws uas yog tsis ua zoo
mloog, yuav khaws tsis tau lawv tej lus los siv. Yuav ua tau ib tug
neeg kom haum pab no siab mas tsis yooj yim kiag. Tabsi yog tus twg
hloov tau los ua haum pab no siab, ces Bravo!!!!!
Cov no mas lawv cem kawg, tabsi lawv qhia tas zog, lawv tsis ntxub,
tsis siab phem rau yus. Lawv cem tag, lawv qhia dua. Qhov teeb meem ces
yog yus tus kheej pheej hloov thiab ua tsis tau li lawv hais xwb.
Kuv nyob nrog peb hom neeg no los tau ntau xyoo, kuv paub hais tias nej
tus twg yog nyob rau pab twg.
Txawm nej yuav nyob rau pab twg los nej yeej yog Hmoob, ces cem tag los
kuv ua siab ntev.
Kuv yuav teb ib tug kwv tij Hmoob Zoo Nraug cov lus rau nej mloog nawb
in the next posting.
NkaujNyiag

Muaj ib tug kab hu ua, "Peb Txiaj Yeeb" thiab ib tug hu ua, "Kab Pij
Nyug." Tus Kab Peb Txiaj Yeeb tau mus ntaus phoojywg rau tus Kab Pij
Nyug.  Muaj ib hnub, los nag loj heev nag txawm ntaus tus Kab Pij Nyug
poob los rau hauv pem teb.  Kab Peb Txiaj yeej nyob hauv av pom Kab Pij
Nyug tsis muaj chaw nkaum.  Nws hais rau Kab Pij Nyug hais tias,
"phoojywg, koj los so hauv kuv lub qab ca no koj thiaj tsis ntub nag.
Wb yog phooj ywg, kuv yeej tsis ua phem rau koj."
Nkawd txawm los nkaum nag uake.  Tos nco Kab Peb Txiaj Yeeb ciali ua
nws tus tw plev Kab Pij Nyug.  Thaum nws cov taug nkag rau hauv Kab Pij
Nyug lub cev lawm, mob heev, Kab Pij Nyug hais tias, "... koj twb cog
lus lawm, ua cas koj tseem plev kuv?"  Koj 3 Txiaj Yeeb xav tsis thoob
li.  Nws teb ua tus txaj, txaj muag hais tias, "vim yog kuv yeej coj
tus cwjpwm lino ces." (In translation, it's his nature).
Regardless of our wish to help or even our intent, it is our nature
alone that we will be most faithful to.
Koj txawm yuav thov, thov txog hnub tsis muaj yus lawm los tus neeg
yuav hais lus phem thiab tsis zoo rau koj ces nws yeej yuav hais kom
zoo nws siab.
Qhov zoo!  Yog koj muaj pluaj siab zoo lawm, txhob ntshai leejtwg.
Txawm luag muab yus hais licas los muaj lub ntuj thiaj muaj tus yuav
pom qhov yus ua yog thiab tsis yog.

There we go... Nkauj Nyiag.... Thanks for your understanding.... Kuv
tub has tas yog luas taw phom rua koj es luas qeb tsi taug luas raab
phom ces yug yeej tawv lawm hov ntau nuav nev...
Tej zag koj yeej muaj peevxwm tshaaj es peb ib txha has npaum twg los
koj txhaj le tsi tseg, tsi tso koj txuj num (mission). Ca sab tas nyaj
koj yuav nplawm kuas cov nyuas nrhaab koob hab nrhaab lujyaaj mog nyoos
moog... hehehehehe...
My best wishes,
nqq

nkaujnyiag,
peb ua neeg nyob, muaj tus nyiam los muaj tu ntxub thiab.  muaj tus
yuav rhuav yus, los yuav muaj tus pab yus thiab.  yog li no, yog tias
peb ua dejnum tawm hauv siab ntsws, txog kev sis pab, kev sis hlub,
muaj qee zaug tibneeg tseem tias peb ntxias noj ntxias qhe, dag, phem,
etc...
txawm li cas los, ua dabtsi ua kom kawg, ua kom tag siab ntsws, yus
thiab luag thiaj paub yus peev xeem, yus thiab luag thiaj paub yus kev
pab...qhov tseem ceeb tshaj, tus tibneeg ua luag qhev with love li koj
niaj hnub
ua no luag yeej cem tshaj thiab.  kom koj nco ntsoov li no...vim tias
feem ntau ntawm hmoob tsi tau qhib qhov muag los pom qhov ci.  feem
ntaus, tus pom qhov ci los...tseem mob mob qhov muag li thiab...
temsis...koj nco ntsoov muab luag cov lus cem coj los luj kom
meej meej thiab...ua li lawd xij hais hais, "yog tus pojniam tsi ua phem
ces tus txiv yeej tsi complain li thiab ma..".  txawm li cas los
ua qhov tseeb thiab ua qhov yog xwb....luag yuav complain li cas los
nyob ntawd luag xwb...
yaweh
--
Posted via Mailgate.ORG Server - http://www.Mailgate.ORG

1
Muaj ib tug Kwv Tij Hmoob nyob Milwaukee, Wisconsin sau tau ib daim
ntawv tuaj rau kuv. Nws tsis qhia npe, tsis rau chaw nyob, ces kuv tsis
paub yuav teb li cas rov qab rau nws. Tabsi nws hais tias, nws yog Tsav
Tshuaj Zoo Nraug. Nws refer rau SCH ces kuv yuav teb nws cov lus rau
SCH es nws thiaj yuav txais tau. Nej mus nyeem nws cov lus nyob rau
http://s132.photobucket.com/albums/q1/Lauraloxiong/
http://s132.photobucket.com/albums/q1/Lauraloxiong/
Nyob zoo Tus Kwv Tij Tsav Tshuaj Zoo Nraug,
Koj tsab ntawv twb xa tuaj ntev lawm, tabsi vim kuv tawm mus Txawv
Xeev, nyuam qhuav rov los txog tsev. Kuv nyeem koj cov lus Zoo Tshuaj
tag, thiaj xav tias cia muab lub sijhawm no coj los teb rau koj. Vim
koj tsis muab chaw nyob rau kuv, ces kuv teb rau hauv SCH uas yog qhov
koj direct kuv mus rau, es txhob xav li cas nawb. Ua li luag tej laus
hais, yog kev yog cai mas yuav tau nqa dej nqa cawv tuaj ua koj ib lo
tsaug, tabsi vim yog txoj kev deb li deb, ces sij hawm los tsis muaj.
Cia kuv teb rau hauv no los thov koj zam txim rau kuv. Yog hnub twg sib
ntsib kiag no los mam ho sib tham dua.
koj qhov introduction, koj hais tias koj paub kuv cov neej tsa thiab
kuv tsev neeg xeem Xyooj zoo thiab lawv puav leej yog koj cov txheeb
ze. Koj yeej ceeb toom ua ntej hais tias koj cov lus sau tuaj no tsis
yog cem kuv, tabsi yog hlub kuv thiab xav pab txhawb kuv xwb.
Ua tsaug ntau uas kuv tseem muaj ib tug txheeb ze zoo li koj uas tseem
hlub txog kuv kawg nkaus.
Koj thawj paragraph, koj hais tias raws li koj soj ntsuam xyuas, kuv
yeej sib zog thiab "Xav ua ib tug coj Hmoob kom kuv muaj koob muaj npe
nrov rau ntiaj teb" es kuv thiaj siv kuv lub sij hawm, nyiaj txiag los
khiav hauj lwm rau HIHRW li no.  Koj hais ntxiv hais tias, "ntau zau
kuv tua hu kuv tus kheej hais tias kuv yog Hmong tus coj sawv cev ntawm
Haiv Hmoob nyob rau tim UN thiab lwm qhov chaw ua yam HMong tsis tau
tsi cai  thiab tsis tau xaiv kuv los sawv cev Hmoob.
Koj kuj yog hais tau txaus ib txhia siab hauj sim lawm thiab los mas.
Tabsi kuv teb rau koj li no:
Qhov kuv siv kuv lub sijhawm, thiab nyiaj txiag los khiav dej num pab
Peb cov hmoob tsis yog kuv xav tau koob tau npe los yog xav ua Hmoob
tus coj. Kuv los kuj tsis tau hais tias kuv yog Hmoob tus nom rau tim
UN los yog txhua qhov kuv mus. Qhov kuv siv kuv nyiaj thiab sij hawm
los pab Hmoob, vim yog kuv tau cog lus rau kuv tus kheej hais tias, yog
tau tsa ncauj hais tias yuav pab daws teeb meem Hmoob, yuav tau siv tag
nrog txhua yam txuj kuv muaj coj los khiav txoj hauj lawm. Txawm kuv
yuav taug kev ib leeg los yuav tsum ua mus, vim kuv ntseeg hais tias
nyob lub ntiaj teb no, yog tus neeg ua ncaj, hais qhov tseeb lawm, cov
neeg ncaj yeej yuav nyob ib sab ntsia, yuav txhawb yus lub zog. Thaum
yus tseem ntoo lub kaus mom no, yuav tsum txhob hle rau ub rau no. Mas
txawm nej tsis xa nyiaj tuaj pab los kuv tus txiv thiab peb ob peb tug
tuav koom haum thiaj ntxeem ntxeem tsuav cover peb cov nuj nqi, thiab
muab tau qhov tseeb ntawm cov teeb meem los nthuav tawm rau ib tsoom
niam txiv kwv tij neej tsa paub, es saib lawv puas yuav pab tau lawv
tus kheej xwb.
Qhov koj hais tias kuv hu kuv tus kheej ua Nom Hmoob, mus sawv cev
Hmoob tim UN yam Hmoob tsis tau tso cai. Koj to taub yuam kev, los yog
koj tsis paub hais tias kev mus ntsib nom tswv, mus koom kev sab laj no
yog li cas tiag?
Kuv tsis tau hais tias kuv yog Hmoob tus nom, tabsi vim kuv yog ib tug
Hmoob, kuv ib leeg mus koom nrog lwm haiv neeg xwb, ces kuv yeej muaj
cai hais tias kuv sawv cev ntawm haiv neeg Hmoob. Kuv tsis zoo li lwm
pab lwm pawg es, kuv yuav mus sawv cev tau rau tag nro txhua haiv neeg
nplog nawb. Yog hais tias ib lub rooj sablaj es muaj txhua haiv neeg
tuaj koom, nyias hnav nyias cev tsoos tsho, ces nyias yeej sawv cev
ntawm nyias haiv neeg. Qhov kuv ua no ua cas thiaj txhaum koj mas lod?
Ib tug neeg hais txog kev ncaj ncees, tsis tas yuav ciaj koj tso cai
tso kuv mam mus hais Hmoob li teeb meem. Koj tus ua tau zoo noj, tau
zoo nyob, koj yeej tsis care txog cov koom haum Human Rights, Peb tej
kev pab yeej tsis tseem ceev rau koj. Tabsi qhov peb mob siab, tso tsis
tau txoj hauj lwm tseg mas vim nws muaj nws ib co victims ua tos tos
peb kawg nkaus. Yog li, peb thiaj siv tag nrog peb lub tswv yim mus
nrhiav kev  pab cov neeg ua tos tos peb. Mas peb muaj cai sawv cev
ntawm pab neeg ua nws tsa ncauj hais tsis tau nrog cov nom cov tswv.
Qhov no, koj paus nkag siab zog ma los?
2. Koj nqis lus thib ob koj hais tias, kuv cov ntawv sau rau hauv
Social Culture Hmong mas kuv ceev faj kawg lawm, tabsi tseem tshuav.
Vim kuv tsis muaj leadership txaus, kuv tseem khav theeb, kuv tsis muaj
top secret, thiab kuv tseem muaj lub siab phem uas rhuav lwm tus Hmong
los yog sau ntawv nyob SCH dag ua lwm tus neeg npe report txog lwm tus
neeg tej dej num los sis khav txog kuv li dej num yam tsis muaj
evidence. Mas nws yog ib qho phem heev. Koj hais ntxiv hais tias nej
yeej paub hais tias yog kuv sau ntawv rau hauv internet li mas yuav ua
rau coob leej ntxub kuv.
Koj sob lus no yog ib co lus Zoo Tshuaj heev, tabsi kuv tsis tau tuaj
sau ntawv khav theev rau hauv SCH. Hnub twg yog kuv tuaj sau rau hauv,
ces yog tuaj report rau nej hais tias yan kuv ua tau yog dabtsi. Kuv
tsis yog ua hauj lwm hauv qab rooj es yuav zais. Kuv lub luag hauj lwm
yog ua saum qaum rooj, thiab yog yuav cob qhia peb ib tsoom hmoob kom
lawv paub ib yam li kuv paub. Kuv tsis xav kom kuv ib leeg paub xwb.
Kuv tsis khuv xim kuv lub tswv yim, kuv lub dag zog, thiab kuv lub
knowledge. Yog yam kuv ua tau, muaj tseeb, kuv coj tuaj tham qhia nej,
mas tsis yog Khav Theeb. Tus neeg Khav Theeb yog tus ua tsis tau, tos
lwm tus ua tau, nws mam mus muab los dag hais tias yog nws ua. Yog yam
kuv ua tau thiab muaj lawm, kuv txaus siab tag nrog coj tuaj tham zoo
siab hlo rau  nej txhua leej txhua tus. Kuv yeej paub hais tias muaj ib
cov tsis xav hnov, vim lawv yog pab neeg #2 kuv hais tas los. Kuv tsis
muaj secret dabtsi es thiaj yuav kom kuv muaj top secret. Tus neeg muaj
top secret yog cov politicians, thiaj muaj secret, which it is not my
position.
Qhov kuv tau tuaj report txog lwm tus lub luag hauj lwm mas tsis yog
kuv rhuav, tabsi vim tus neeg ntawd mus tsim txom,yuav ua rau cov neeg
kuv pab ntawd piam sij nrog lwm tus. Yog kuv tau protect ib tug neeg,
los yog ib pab neeg lawm, kuv yeej tsis pub kom cov neeg phem ua nrhiav
kev tsim txom tus neeg los yog pab neeg ntawd yog hais tias kuv tseem
saib xyuas tau. Txhua yam kuv hais, yeej muaj Evidence tag tib si. Ua
koj sim hais kiag saib qhov kuv hais tsis muaj evidence yog qhov twg
kiag. Yuav tau hais kiag kuv thiaj paub muab qhov evidence ntawd los
qhia koj nawb.
3. Koj nqi lus thib 3 koj hais tias tej zaum kuv xav hais tias kuv yog
ib tug leader lawm, ces kuv ua raws kuv siab nyiam. Koj ho hais ntxiv
mus rau sab personal hais tias koj paub kuv zoo kom kuv txhob maj maj
vim kuv tsis muaj ib co follower los si pej xeem poog kuv. Tamsim no
kuv tsuas yog Laura xwb, kuv yeej tseem tsi tau yog leej twg tus leader
li, vim Hmoob yeej tseem tsis tau recognize kuv ua Hmoob tus leader
thiab tsis tau  ntseeg kuv. Koj hais ntxiv hais tias yog Bon wb xav ua
Hmoob tus coj tiag, wb yuav tsum tig los ua phooj ywg rau Hmoob
communities, Hmoob cov coj, cov nom Hmoob xws li VP and others, los cov
qub tub rog, cov business and professionals, kom sawv daws ntseeg wb,
nyiam wb, thiab paub hais tias wb yog neeg muaj peev xwm, muaj siab
zoo, ncaj ncees tiag, wb thiaj yuav tau ua Hmoob tus Leader.
Koj cov lus no, yog kawg lawm, yuav tsum ua li koj hais, Hmoob thiaj
pom, thiaj paub, thiaj ntseeg, thiab thiaj yuav tau ua Hmoob tus nom.
Tabsi, kuv tsis tau xav hais tias kuv yog Hmoob tus nom, es yuav los
nrog nej sib txeeb pej xeem. Tej zaum nej xav hais tias tsam kuv txeeb
nej tus nom, es nej thiaj tawm tsam kuv heev li no. Kuv yeej tseem yog
Laura xwb, thiab yog ib tug poj niam Hmoob xwb. Kuv lub luag hauj lwm
tsis yog yuav los nrog nej sib txeeb nom ua, tsi tau yuav los txeeb pej
xeem. Tabsi kuv lub luag hauj lwm yog yuav muab Hmoob cov teeb meem coj
los nthuav tawm hais tias yog dabtsi thiaj ua rau Hmoob raug kev tsim
txom los txog rau niaj hnub no. Leej twg yog tus tsim txom Hmoob, thiab
yog vim li cas.
Kuv ua tawm hauv nruab siab tuaj, tsis tau ntshawv kom nej leej twg
recognize kuv. Yog nej recognize los ntshe kuv tseem txaj muag thiab,
vim kuv twb tseem ua tsis tau tau ib yam dabtsi ua yuav tsim nyog nej
recognize. Kuv paub hais tias kuv ua hauj lwm txog qhov twg, leej twg
yog tus yuav nrog kuv daws teebmeem, pab kuv tiag, ces kuv tig rau tus
ntawd xwb.
Hais txog cov nom tswv, coj noj coj ua, xwv li VP, cov qub tub rog,
nrog rau cov professionals, tsi yog kuv tsis respect lawv. Kuv yeej
muaj respect rau lawv txhua tus, tabsi vim kuv tsis muaj lub sij hawm
yuav ib sij tshwm ib zaug rau txhua lub party, events, los yog kev sib
tham. Kuv tsuas mus tau li kuv mus xwb. Kuv lub luag hauj lwm yog
tshawb nrhiav txoj cai, txhua yam muaj nyob rau hauv computer. Kev
sibtham mus los nrog nom tswv, lwm leej lwm tus, kuv siv computer, lub
xov tooj nkaus xwb. Dhau li ntawd, yog yuav tsum mus ntsib tus twg,
yuav tsum luaj num zias mus. Mas kuv lub sij hawm yeej limit kawg nkaus
li nej txhua leej txhua tus ua muaj family thiab tseem siv nyiaj txiag,
sij hawm los khiav dej num rau peb Haiv Hmoob.
4. Koj nqi lus thib 4 koj hais tias raw li hnov mas Dr. Nkauj Hli Yaj,
Dr. Tom Moua, thiab Dr. Maina Lee lawv hais, koom haum Hmong
International Human Rights Watch yog kuv, kuv tus txiv, kuv tus vauv,
kuv tus ntxhais peb yog cov ua xwb. Mas nws yog ib lub family Human
Rights xwb, tsis yog International Human Rights no. Koj hais ntxiv hais
tias kuv yuav tsum txais cov Professional/Hmong community leaders los
pab khiav hauj lwm kom thiaj tsis raug lwm tus neeg thuam lub npe
Hmoob, los kuv thiaj li tsis look funny rau luag cov yog Human Rights
Organization tiag tiag.
Koj sob lus saum toj no, yog los ntawm personal opinionship, thiab kev
xav xwb. Koj twb hais tias koj paub kuv zoo heev, ua cas hos mus tsis
nug kuv kiag, es ho mus yuav li lawv cov Drs. Hais. Tej zaum lawv cov
Drs no pom txawv li kuv pom, vim lawv cov profession txawv kuv li.
Txawm hais tias leej twg tuav lub koom haum no los tsis tseem ceeb.
Qhov tseem ceeb, saib cov neeg tuav dej num ntawd puas ua tiag, puas ua
tau hauj lwm, puas muaj zeem muag, thiab lawv puas yog ua raw lawv daim
by laws. Txawm yuav yog kuv ib leeg tuav lub koom haum xwb los yog kuv
tej dej num mus zoo, nom tswv ntseeg kuv cov lus hais, nom tswv pab kuv
daws teeb meem, ces qhov no yog qhov peb txhua leej txhua tus xav pom,
xav tau, xav kom muaj.
Yog hais li lawv cov Dr. no hais es tsuav yog cov family members los
khiav hauj lwm lawm ces txawm yuav hu ua Family organization. Ua lawv
puas paub txog hais tias yog ib lub organization serves lawv family xwb
mas thiaj yog Family organization. Hos yog family run organization,
tabsi serve internationally ces hu tau ua International organization.
Yog hais tias peb muaj ib family twg nyob rau lwm teb chaws es kam muab
lawv lub sij hawm, nyiaj txiag thiab dag zog los pab Hmoobm, ces peb
yuav nus tsa lub koom haum ntawd thiab txhawb kom lawv muaj peev xwm
pab tau lwm leej lwm tus dim txoj kev raug tsim txom.
Peb yeej xav kom cov Professional thiab Hmoob Community leaders los
nrog peb khiav hauj lwm kawg, tabsi vim peb lub koom haum tsis muaj
nyiaj hli noj. Yog leej twg los tuav ib position ces nws yuav tau siv
nyiaj thiaj khiav tau hauj lwm. Thaum zoo li no lawm, tus twg los yuav
tsis kam raus tes. Yog thaum ho muaj nyiaj hli lawm, ces tus twg los
yuav los txeeb tuav dej num, ces yuav sib tshum sib txeeb ua rau tus
neeg yuav dhia dej num ntawd tsis muaj siab yuav pib qhov twg tuaj. Nej
yeej pom muaj tej lub koom haum mas ib tug pib xwb, twb nrhiav dua tus
tshiab, ces yeej tsis muaj ib tug twg yuav specialize rau txoj hauj lwm
ntawd.
Mas peb cov tuav dej num hauv HIHRW tsis yog peb tsev neeg xwb, tabsi
muaj cov nyob sab nraud xws li yog peb cov phoojywg ua yeej hlub Hmoob
tiag. Dhau li ntawd, peb muaj cov Advisors ua yog lwm haiv neeg nrog
rau cov tub txawj ntse yog cov back peb up. Yog tsis muaj lawv, peb
yeej nyob tsis txog tab no, vim yog cov pressure Hmoob cov political
group ua rau peb.
Peb ua tsaug rau peb cov Advisors uas nyob behind txhawb peb lub zog,
tawm tswv yim, thiab pab txhua yam. Txawm lawv yuav yog Hmoob thiab lwm
haiv neeg los peb zoo siab hais tias muaj lawv.
5. Koj nqi lus thib 5, koj hais tias, hais txog cov Hmong Refugees in
Thailand, kuv yeej sib zog kawg lawm, tabsi tseem need help. Ces Lao
Family, Hmong 18 xeem, Neohom, Hmong Salliance Mission, Hmong Lutheran
Missio, Hmong First Baptist Missioh mus rau lwm pab neeg mus pab los
kuv txhob khib khib, cia sawv daws pab, leej twg ua yam twg, nyias mam
li responsible raunyias qhov, kom kuv txhob siab me me thiab muab Hmoob
faib ua pab ub pab no li yav tag los- sawv daws puav leejyog Hmoob-yog
ib tug Hmoob tuag ces peb tsawg ib tug neeg Hmoob alwm, maj mam sib
zias rau ntawmd, kom international Human Rights lso sis cov Hmong uas
muaj lub siab hlub Hmoob tiag tiag pab press USA, Thai thiab lwm qhov
pab daws xwb. Koj hais ntxiv hais tias, kvu ua los yuav tsis tau abtsi
tan sim no- kuv txawm yuav sau ntawv, thuam cem rau ub rau no txog Tswv
Txus Tsab, Hmong 18 Xeem, thab Neohom los United Lao Council for peace,
Freed and Reconstruction los yeej tsis tau abtsi rau kuv. Koj hais tias
yog awv puas cces yog kuv puas thiab xwb, yog lawv tsis tseem ceeb ces
kuv haj yam tsis tseem ceeb,mas kom peb nyias ua raw nyias qhov
mission, txhob sib rhuav.
Txhua yam koj hais, yeej yog lawm, yuav tsum cia sawv daws pab thiaj
yuav tau, vim ib leej ua xwb yuav thawb tsis tau ib ya cav ntog. Tabsi,
hais txog cov hmoob tawg rog tim Dej Dawb, kuv tsis tau cheem kom sawv
daws txhob mus pab. Yim muaj ntau lub koom haum mus pab, yim zoo. Qhov
teeb meem mas tsis yog kuv siab me, los yog kuv khib tsam lwm tus ho
mus pab lawm. Tej no yog koj los nej lam xav, lam ntshai, lam hais xwb.
Qhov tseeb tiag, nej twb tsis taug qab haias tias yog vim li cas kuv
thiaj sau ntawv thiab tshaj xov tooj cua tawm hais txog Txus Tsab,
Neohom, thiab Hmonb 18 Xeem. Vim yog nej tsis taug qab, nej cia li hais
tias kuv yog tus phem, lam tau lam cem tus ub tus no. Zoo li nej cov
pob ntseg yeej tsis hnov tus neeg hais qhov tseeb, tabsi hnov cov lus
dag, lus iab liam, ces cia li ntseeg raws cov neeg dag.
Niaj hnub no, kuv yeej tseem tuav rawv kuv cov lus hais tias Tswv Txus
Tsab yog ib tug neeg coj tsis ncaj, koom tes nrog lwm tus tsim teeb
meem rau koom haum HIHRW. Hmoob 18 Xeem, particulary, chapter nyob
California, Lao Human Rights Council thiab Neohom los yog cov neeg dag,
muaj pluaj siab xav kom kuv tuag kiag mus. Lawv yeej ua txhua yam tos
tawm tsam kuv. Lawv tej lus iab liam, kev dag muaj ntaub muaj ntawv
zees tseg hais tias lawv ua npaum li cas rau kuv. Qhov lawv ua rau kuv,
vim tib qhov lawv ntshai tsam kuv tau lawv cov pej xeem, thiab txeeb
tau lawv tus nom ua lawm xwb. Tabsi qhov tseeb, kuv yeej tsis ntsaw
lawv tej nom, los yog txeev kom tau pej xeem los ua kuv qhev, los rau
kuv qhuab yuam caij tsuj. Kuv li tsuas pab tus victims ua hu txog kuv
xwb. Yog tus hmoob los pab hmoob twg yuav mus qhuab yuam ib pab los yog
ib tug neeg twg kom los koom tes nrog lawv ua tej yam cov neeg ntawd
tsis kam, kuv muaj cai muab tus neeg los yog cov koom haum mus tsim kev
kub ntxhov ntawd coj los hais tawm rau ib tsoom niam txiv kwv tij neej
tsa paub. Tsis yog hais tias sawv daws twb chim chim rau nplog liab, ua
cas tseem raug Hmoob cov Political group tsim txom thiab?
Yog leej twg muaj lub siab hlub hmoob tiag, ua ncaj tiag, pab tiag,
txhob siv lawv los dag nyiaj rau pem toj nram hav, los yog ua kom muaj
ntsej muaj muag xwb ces kuv yeej tssi txwv tsiss hais.
Pab neeg kuv hais los no, yog lawv tsis tseg, tseem pheej koom tes nrog
tus Pog Rebecca Sommer ua rau kuv, ces nej yeej tseem yuav hnov kuv sau
ntawv tawm, los yog kom lwm tus sau ntawv tawm qhia rau ib tsoom hmoob
thiab neeg ntiaj teb pom. Yog hais tais pab neeg koj hais ntawd hlub
hmoob tiag, lawv yeej yuav tsis ua kom kuv tuag kiag es cia lawv mam
control pab neeg kuv hlub heev. Dua li lwm lub koom haum xws li cov
churches koj hais lo saum no, kuv tsis tau txwv lawv leej twg. Ua cas
koj thiaj muab lawv los hais tias yog kuv khib. Yog kuv pab hais tias
lawv muaj lub siab pab, kuv tseem yuav sau ntawv tuaj mus thov lawv mus
pab cov hmoob tid. Tabsi yog yuav ua li Lao Human Rights thiab Txus
Tsab lawv ua es, dag nkaus xwb mas, txhob ua ntau txog thaum kuv tiv
tsis tau xwb los mas.
6. Koj nqi lus thib 6, koj hais tias thaum ntej neeg nyiam kuv, tabsi
txij thaum kuv hu xov tooj thiab sau ntawv cem rau ub rau  no, ces cov
coob cia li pom hais tias kuv yog ib tug neeg coj tsi tus. Koj hais
ntxiv hais tias ces cov nee Thai, State Dept. UN thiab cov pejxeem
Hmoob, cov neeg hauv SCH los sawv daws paub kuv tus cwj pwm zoo, zo ko
sawv daws ci li tsis tshuam cia siab rau kuv los si saib kuv tsis tseem
ceeb lawm. Mas hasi txog kuv lub npe xwb ces neeg twb xav luag lawm
xwb..yog tauno, kom kuv yuav tau ua ib tug neeg mauj secret me ntsis
thiab txhob hais lus heev lawm. Koj hais tias, ntau zaus hais lus ntau
kuj ua rau neeg tsis ntseeg, los si paub yus tus xeeb ceem zoo, ces
neeg tsis  fwm yus lawm.
Ua tib neeg ces yog thaum koj los mus fight with evil ces yeej yuav
muaj evil nyob ib ncig. Koj txawm yuav ua zoo los yeej tau qhov phem.
Kuv lub luag hauj lwm tsi yog yuav kaw kuv lub qhov ncauj, es kom neeg
tsis paub hais tias kuv yog hom neeg ruam los ntse. Yog yam kuv pom
hais tias tsis zoo rau Peb hmoob lub community lawm ces, kuv yuav tau
hais tawm. Kuv tsis ntshai tsam lwm tus tsis nyiam kuv. Yog hais tias
muaj ib co neeg pheej ua kom Hmoob raug kev tsim txom, qhuab yuam caij
tsuj, ces txawm kuv muab hais tawm es neeg tsis nyiam los kuv tsis
care. Cia neeg tsis nyiam kuv, los tsuav kuv qhia tau rau ib tsoom
Hmoob kom lawv paub pab tau lawv tus kheej. Cov neeg ces tsuas muaj peb
pab li kuv hais los xwb.
Hais txog Cov Thai, US Dept.of State, thiab UN, cov neeg kuv ua hauj
lwm nrog, lawv yeej ntseeg kuv, nrog kuv tham, pab kuv, mloog kuv hais.
Tej zaum cov koj hais ntawd yog cov kuv tsis paub lawv, thiab lawv tsis
paub kuv xwb. Yog hais tias tus neeg tsis sib paub, ua cas thiaj cia li
saib luag tsis tseem ceeb? Cov UN, Thai, US and lwm cov Neeg tseem Ceeb
Kuv ib txwm ua hauj lwm nrog lawv, yeej tseem nrog kuv tham txhua lub
sij hawm. Tsuas yog Hmoob tus UN Representative, Rebecca Sommer thiab
nws cov phooj ywg xwb thiaj saib kuv tsis tseem ceeb, ces cov Hmoob ua
koom tes nrog nws los thiaj saib kuv tsis tseem ceeb xwb. Dua li ntawd,
cov neeg txhawb kuv tuaj hauv Hmoob community yeej tseem nyob khov kho
li qub.
Ua li kuv ib tug phooj ywg hais, yog hais tias yus nyiam yam twg ces
yus xav hais tias sawv daws nyiam yam ntawd, tabsi qhov tseeb, koj yog
tus nrog pab neeg saib kuv tsis tseem ceeb, ces koj xav hais tias tag
nrog Hmoob saib kuv tsis tseem ceeb lawm xwb. Hos ntawm kuv tus kheej,
kuv yeej sawv ruaj khov kho li qub.
Hais txog qhov muaj secret mas, yam txaus ua secret, nej yeej tsis muaj
neeg paub hais tias kuv ua dabtsi lawm. Tabsi yog yam tsim nyog ib
tsoom Hmoob yuav tsum paub mas kuv yuav tsis keep it secret nawb.
Hos hais txog cov nyobhauv SCH no ces, txawm lawv yuav saib kuv tsis
tseem ceeb los tsis mob qhov twg. Nws yog ib qhov chaw sawv daws tuaj
sib tham luag sij hawm, tso dag tso luag, thiab sib tawm tswv yim. Kuv
yeej tseem yog Laura xwb, ua cas kuv thiaj yuav cais kuv tus kheej tawm
ntawm ib qhov chaw kuv ib txwm nrog sawv daws sib tham. Txawm kuv tsis
sau ntawv nrog sawv daws sib tham ntau li yav tag los, los kuv yeej
tuaj saib nej sib tham thiab.
Cov neeg ua hais txog kuv lub npe xwb twb xav luag lawm es koj hais
tias tus neeg ntawd ho tseem ceeb npaum li cas mas lod? Raws li kuv
paub hmoob tus cwj pwm, tus neeg twg es luag hais txog ib tug neeg lub
npe xwb twb luag lawm, ces tsis yog tus tus neeg muaj npe ntawd teeb
meem, tabsi yog tus xav luag ntawd li xwb, vim nws tsis feel good about
him/herself, puas yog. Nej txawm yuav luag kuv lub npe npaum li cas los
kuv ua kuv hauj lwm luag ntxhi, ua cas nej thiaj yuav ntxub kuv ua
dabtsi. Kuv li yog hais tias kuv tsis tau ua txhaum ib tug neeg es nws
cia li lam ntxub kuv xwb mas ntshe nws nyuaj nws siab xwb.
7. Koj nqi lus thib #7, koj hais tias kom kuv tig rov los nrog kuv tsev
neeg xeem xyooj ua phooj ywg vim tias kuv tsev neeg kiag los twb tsis
lees paub kuv tej dej num lawm. Piv li Chuhu Xiong kiag los nws twb
tias Laura tsis mloog lus- nws nyiam ua li nws siab nyiam xwb, ntau
zuss nws khiav tsis nrog Bon nyob lawm- txhob mus hais txog Human
Rights- Family twb hais tsis sib haum. Koj hais ntxiv hais tias qhov no
yog ib qhov weak point rau kuv thiab.Dhau li ntawd koj hais tias tseem
muaj neeg hais tias txij li kuv tau mus cuag Nplog cov Diplomatic tag
los ces kuv ci li pheej tig rov los cem Hmoob thiab rov tawm tsam Hmong
cov organization lawm. Mas qhov no yog pm tau hais itas kuv tsis muaj
ib qhov mission zoo los yog kvu yog ib tug neeg weak yuav ua tsis tau
ib tug leader rau Hmong. Koj hais tias "Teeb Ly tuaj dab ros kawg-
vim yav tag los kuv hais lus hnyav kawg rau Lao PDR tabsi nia no kuv
muag cuag quav ciab". Mas kom kuv rov mus saib kuv tus kheej kom zoo,
leadership style, hais lus, phooj ywg, family, and kuv li daily human
rights activities. Koj muab example hasi tias tsis ntev tag los kuv sau
ntawv cem Pog Rebecca Sommer xwb, twb ua rau neeg pom tias Pog Sommer
ua tsis yog rau kuv lawm, tabsi kuv yeej yog ib tug phem(heev)- thiab
qhov no twb ua tau rau ntau tus neeg ncaim ntawm kuv mus lawm- koj hais
ntxiv hais tias, kuv los fim tsis tau sawv daws- zoo li thaum kuv mus
tim UN- kuv ci li khiav tiaj lias los tsev mam li los sau ntawv khav
hauv SCH xwb. Dhau li ntawd, koj hais tias qhov no sawv daws twb pom
kuv qhov weak leadership and attitudes tsis zoo lawm mas yog kuv tsis
tseg, kuv qhov zoo yuav tsis muaj lawm. Yav no mus, neeg yuav hais kuv
qhov phem ntau zuj zus tuaj ces kuv yuav xiam kvu cov sij hawm
volunteer dawb dawb xwb, tsis muaj benefit dabtsi.
Koj kuv yog hais tau txaus nej cov ua tawm tsam kuv siab kawg nkaus
lawm. Ua tsaug koj siv koj lub sijhawm los muab cov lus no sau rau hauv
ntawv xa tuaj rau kuv. Nws yuav yog ib cov lus nyob rau hau history
hais tias Nej kev tawm tsam kuv no Nyhav npaum li cas. Qhov tsis tshuam
zoo mas yog koj tsis tso koj lub npe, es ntev mus koj tsis muaj npe
nyob rau chapter no xwb.
Cia kuv teb koj cov lus li no:
Kuv tsev neeg xeem Xyooj, tsis yog kuv tsis tig los ua phoojywg rau.
Kuv yeej cia siab hais tias lawv yog kuv li secondary family, ciaj tuag
los kuv yeej yog lawv ib tus neeg lawm. Tabsi qhov lawv tsis lees paub
kuv tes dej num mas vim lawv tsis nrog kuv khiav cov hauj lwm ntawd kom
ti ti. Ntawm Chuhu Xiong mas qhov nws hais tias kuv tsis mloog lus, los
yeej yog li nws hais, vim tias nws muaj lub zeem muag ua teb ua chaws,
nws muaj political agenda. Kuv tsis pom zoo muab lub koom haum no coj
los siv ua politic yog thaum kuv executing my position as a Human
Rights Advocate. Human Rights Advocate tsis yog Politician, ces kuv
thiaj tsis ua raws li Chuhu hais, mas kuv yeej pom hais tias nws tu
siab los yog chim rau kuv lawm. Txawm li cas los, peb tsev neeg yeej
tsis tau sib tawg, tsuas yog Politic tsis sib haum xwb, peb kev sib
hlub nws khov kho li qub.
Qhov koj hais tias muaj ntau zaus kuv khiav tsis nrog Bon nyob lawm,
qhov no yog Chuhu hais rau koj, los yog koj hnov leej twg hais xwb? Koj
puas paub tseeb  hais tias yog kuv khiav tsis nrog Bon nyob tiag, los
yog kuv muaj hauj lwm es wb ob niam txiv txiav txim siab sacrafice wb
ob tug kheej los khiav cov dej num no pab Hmoob? Yogkoj xav paub tseeb
mas yuav tau hu kiag tuaj nrog Bon tham es saib nws hais li cas rau koj
mas koj mam ntseeg es koj cov lus thiaj yuav ZOO TSHUAJ.
Txij thaum wb sib pab los khiav lub kom haum no los tau 5 xyoo no, wb
hauj lwm khiav zoo, kuv tau mus ntsib ntau tus neeg tseem ceeb, thoob
qhov txhia chaw, vim yog Bon kev support kuv xwb. Nws yog wb qhov
strength ua wb tau koom siab los ua ib team pab cawm Hmoob.
Hais txog qhov kuv mus ntsib nom tswv nplog liab es rov los txog cia li
ua muag cuag quav caib mas kuv zoo siab thiab ua tsaug rau lub ntuj ua
coj kuv  txoj hau kev mus ntsib tau Nom Tswv Nplog thaum kuv mus tim
Thaib teb. Kuv yog ib tug menyuam yaus, xav tsis txog hais tias nom
tswv nplog yuav qhib qhov rooj rau kuv mus tham txog cov teeb meem
hmoob nyob hav zoov hav tsuag rau lawv. Tabsi tej zaum lub ntuj pom
hais tias nom tswv Nplog los yeej tsis phem npaum sawv daws hais, mas
ntuj thiaj coj kuv mus nkag tau rau hauv Nom Tswv Nplog lub rooj sib
tham.
Thaum mus tham, lawv yeej tsis ntseeg kuv ib yam li nej. Lawv xav hais
tias kuv yog ib tus neeg siab phem lim hiam xav mus nrhiav teeb meem
coj los iab liam nom tswv nplog xwb. Tabsi thaum kuv mus tham meej meej
hais tias kuv yog ib tug neeg ncaj ncees, yuav muab qhov tseeb coj los
hais xwb.
Thaum tham ntxiv mus, lawv thiaj hais qhov tseeb tseeb hais tias, lawv
muaj cai tiv thaiv lawv lub tebchaws. Yog peb tsis txhob mus tsim kev
kub ntxhov rau lawv lawm ces lawv yuav nrog peb sib tham, nrhiav kev
sib pab cawm tsis mus tua cov pem hav zoov lawm.
Yog peb muaj pes tsawg tus tseem nyob hav zoov los hais es saib yuav
kom pab li cas.
Yeej tau nrog nom tswv nplog tham tag lawm tiag, ces thiaj paub hais
tias, tsuas muaj tib txoj kev ua yuav tsum mus cog kom tau phooj ywg
rau lawv, thiaj yuav cawm tau peb cov neeg lawm xwb. Kev phooj ywg xwb
thiaj yog kev vam meej, hos yog tseem niaj hnub yuav hais kwv qws xuas
riam nkaug luag xwb ces kawg luag xuas phom rov rau yus xwb.
Mas kom nej to taub hais tias yog thaum America mus cog phoojywg rau
lawv lawm, peb yuav tsum cog kom tau phooj ywg ib yam, mas luag thiaj
yuav pab peb. Hos tsuas niaj hnub cem luag rau qab teb rau qaum teb
tabsi thaum luag twv ntxhia no ces sawv daws khiav nkaum tag xwb ces
tsum kiag. Mas txhob xav hais tias yuav khav hais tias ib tug neeg muaj
strong leadership skill ces 20-30 xyoo los tseem tuav rawv txoj kev
chim qub. Tus neeg muaj leadership skill yuav tsum paub yoog raws lub
ntiaj teb. Qhov yuav tawv, yuav tsum txog thaum last minutes lawm, mam
tawv mas thiaj yuav cog tau phooj ywg, muaj kev sib haum xeeb. Txhob
xav hais tias yus yuav show off hais tias yus mas tawv kawg, tabsi tsis
paub hais tias yus lub zog nyob qhov twg.
Mas hais txog qhov Ly Teng xav luag ntawd, kuv zoo siab hais tias nws
tseem luag taus, qhov no yog ib qhov qhia tau hais tias peb ua niam ua
txiv, cov tij laug kuj tseem noj qab nyob zoo thiab.
Ntawm kuv tus kheej ces kuv yeej saib ntsoov hauv daim iav, pom hais
tias kuv yog ib tug poj niam Hmoob. Yog tus hmoob twg raug tsim txom,
kuv yuav muab rub kiag rau hauv kuv xub ntiag. Tabsi yog tus hmoob twg
tawv ncauj, tsim kev kub ntxhov, kuv yuav tsa kuv lub suab, kuv yuav
cem yuav nthe. Leej twg tsis nyiam, tsis saib kuv tseem ceeb los nws
tsis yog kuv qhov priority. Kuv qhov priority yog yauv ua cas cov nom
tswv thiaj yuav koom tes nrog daws, nrog caws kuv haiv neeg Hmoob. Yog
tus Hmoob twg lam tsim txom Hmoob, kuv yuav muab nws lub npe, thiab yam
nws ua ntawd coj los tham qhia ib tsoom niam txiv kwv tij neej tsa
Hmoob kom sawv daws nrog hais, nrog cheem, vim nws yog Hmoob.
Hais txog tus niam pog Rebecca Sommer ntawd mas, nej twb yeej pom hais
tias nws ua phem kawg rau kuv, tabsi nej tseem mus txhawb nws, nrog nws
dag, nrog nws cem kuv.
Koj sim saib mas, koj hais tias thaum kuv mus tim UN, kuv nim fim tsis
tau sawv daws es khiav tiaj lias rov los khav hauv no. Tej lus no yog
nej koom tes nrog niam pog Rebeccca ua rau kuv xwb. Kuv tsis yog fim
tsis taus. Twb yog muaj plaub muaj ntug, kuv yuav rov mus tim New York
testify against tus pog ntawd nram courts. Kuv tus lawyer yuav kom kuv
mus nyob 2 weeks, prepare peb cov statement. Yog li, kuv yuav mus nyob
tsis tau ntev rau lub Permanent forum. Tsis tas li ntawd, kuv tus
ntxhais kawm ntawv tiav College rau lub 5 hli 20, 2006, kuv yuav tsum
los kom ncav nws lub commencenent ceremony. Kuv thiaj los lawm xwb.
Tabsi tus pog ntawd tus Lawyer paub hais tias yog kuv mus testify
against Pog Rebecca lawm ces, ntshe nws lub txim yuav loj dua, nws
thiaj thov kom tus Judge muab pre-offer raws txoj cai. Niam pog Rebecca
Sommer kuj yog ntse kawg, thiaj kam accept pre-offer. Ces nws thiaj dim
thiab rov tuaj ntxias tau Hmoob cov koom haum muab kuv ua tshuav tuag
xwb. Tabsi los yeej muaj lub ntuj pab, thaib cov nom cov tswv uas kuv
ib txwm nrog ua hauj lwm los, ntseeg hais tias kuv yog ib tug neeg
ncaj, hais lus tseeb, lawv thiaj rub kuv tes, ua rau kuv rov ciaj xwb.
Kuv yeej tsi tau khav ib yam uas kuv ua tsis tau es cia li lam khav.
Txhua yam kuv hais tawm, yog kuv ua tau, muaj tseeb, ces kuv zoo siab
hlo muab tshaj tawm. Yam twg kuv paub hais tias muaj tseeb, ces kuv xav
kom txhua leej txhua tus paub ib yam li kuv.
Mas kuv tsis yog khav theeb. Cov neeg khav theeb yog cov ua twb ua tsis
tau dabtsi, los pheej dag, pheej khav hais tias  nim ua tau ub tau no,
Kawg no, ua tsaug koj cov lus uas koj hais tau rau txhua tus neeg nrog
nej tawm tsam kuv txaus siab nrho. Tabsi kuv teb kom raws nraim qhov
kuv paub, qhov muaj tseeb. Nej yuav chim rau kuv thiab tsis chim, tsis
yog kuv teeb meem. Nej yuav taukho nej tus kheej, txob pheej iab liam
los yog nrog lwm tus dag.
Thov kom xyoo tshiab no nej txhua leej txhua tus ua tawm tsam kuv muaj
kev noj qab nyob zoo.
Ua tsaug,
Laura Lo Xiong
www.hmongihrw.org

Nyob zoo cov phooj yww!
Kuv xav hais tias nej leej twg hais los yeej muaj qhov yog ntau. Sawv
daws yeej yuav tsis xav ib yam coj los daws peb hmoob tej teeb meem ua
neej. Tab sis kuv xav kom cov phooj ywg tsa tes rau ntuj thiab cog lus
hais tias kuv yug los ua Hmoob kuv yuav hlub kuv Haiv  Hmoob mus kos
txog hnub kawg. Yog li no kuv thiaj yuav ntseeg nej sawv daws hais tias
peb hlub peb haiv neeg tiag. Happy New Year to all my Hmong Race. Love
you all.
Ua tsaug

Tej laus piv txoj lus tias tus cem cem yus thiaj li yog tus hlub yus,
tus hais lus zoo zoo, lus mos mos ces yog lus tuaj pos. Ua ntej yuav
chim rau ib tug twg yuav tau muab nws cov coj los luj zoo zoo saib yog
lus cem phem los cem zoo tso mam li chim. Tej zaum tej tus mas kuj yog
luag qhia xwb yog tias txawj muab luag tej lus coj los lim yuav cov lus
tseem ceeb ces yuav pab tau tiam sis yog tsis muab lim tawm ces yuav
cia li khaws chim. Nej cov hluas yuav tau muab luj zoo zoo tso yog
txhaus chim los mam chim tsam ho yog yus cia li lam khaws chim rau luag
tej lus qhuab lus ntuas.

Ua cas es yuav teb ua phab ua pheev lawm niag peb roob peb ha li ua rau
kuv tus laus no qhov muag txaij tag nyeem tsis tawm li lawm ces ua ib
siab tso tseg tsis nyeem ntxiv lawm. Xav nyeem kawg tab sis mas niag
laus lawm xuab moom tsis dhia zoo li nej cov hluas thiaj li nyeem tsis
tawm lawm. Thov hais lus kom tsawg zog peb cov laus no thiaj li tsis
txaij txaij qhov muag os mog.

Yog li ces wb caij tib lub nkoj... lawm lauv... hehehehehe..
nqq

Laura,
Ua tau le yug ua xwb mas.  Nrug peb nyeem txuj caab saab ntawm nuav
kuas lub sab ho kaaj miv ntsiv tuaj nawb.
http://groups-beta.google.com/group/soc.culture.hmong/browse_frm/thread/cb4428ea1874a45c/99dd6164592739dc#99dd6164592739dc

Thorn,
Poj niam yeej hais lub ntau zog. Tab kuv los yeej yog nyeem ob hnub
thiaj li tas. Tsis nyeem los ho xav nyeem thiab ces yuav tau ua siab
ntev thiab laiv.