Ib tsoom Phooj Ywg,
Sawv daws txhua tus pheej xij xav paub hais tias leej twg yog cov mus
tim USA no mus dag kom Hmoob khiav tim Nplog los rau Thaib teb es
Meskas yuav tos tuaj rau teb chaws no?  Yog muaj tseeb raws li ib tsab
xov "lus ntxhi" hais tim Thaib tuaj ntawd mas hais tias cov neeg mus
tim USA no mus ua cov num tos neeg no muaj npe li hauv qab no, tus:
1.  Tswb Vaj
2.  Tony Muas
3.  Joe David
4.  Hwm Xyooj
5.  Huab Vaj
Li kuv hais saud, nod yog xov "lub ntxhi" xwb tsis tau paub tias muaj
tseeb li hais tiag los tsis muaj.  Seb nej leej twg puas hnov li kuv
hnov thiab xwb laud?  Hos tsis li ntawd ces nyaj yuav yog xov cuav
xwb.  Txawm li cas los peb txhua tus mam li soj qab mloog mus seb qhov
tseeb yog leej twg tiag.
NeoHmong

***@yahoo.com (neohmong) wrote in message
NeoHmong,
Koj hais yog lawm. Ua ntej koj yuav iabliam ib tug neeg twg, koj yuav
tau mloog kom zoo. Yog hnov tsis tseeb, paub tsi meej, txhob rawm muab
coj los hais tawm. Yog tus paub tab ces yuav nug ntxiv saib puas muaj
tiag, yog tus tsis paub tab ces, cia li muab koj cov lus mus hais ua
rumor rau ub rau no.
Raws li kuv nrog ib co pojniam hmoob tham, lawv hais tias cov kwvtij
hmoob nyob nplog teb hnov neeg tshaj tawm xov tooj cua hais tias zaum
no yog zaum kawg ua America yuav mus tos cov hmoob tim nplog teb tuaj.
Yog leejtwg tsis tuaj zaum no ces tsis muaj ib zaug ntxiv. Sawv daws
thiaj khiav tuaj. Muaj ib co yog ntiav neeg coj lawv tuaj, muaj ib co,
yog hnov lus ntxhi, hnov tsis tseeb, twb coj me tub me nyuam tuaj tag
tsev.
Qhov peb hais tias, "zaum no yog zaum kawg" mas yog the State
Department hais rau peb hais tias, zaum no yog zaum kawg luag yuav tos
cov hmoob tim Wat Thamkrabok tuaj. Zaum kawg yog 15,000 ua muaj npe
nkaus xwb. Leejtwg ho mus hais tias zaum kawg no yog yuav tos cov nyob
sab nraud thiab cov tim nplog tebtibsi? Vim yog mloog lus ntxi, thiaj
hnov tsis tseeb puas yog?
2 weeks ago, cov kwvtij hmoob tim nplog teb tseem hu tuaj hais tias
lawv tuaj txog Thaib teb, cov hmoob tid muab kuv tus xov tooj rau kom
hu tuaj nug ua ntej lawv yuav khiav los ntxiv. Lawv rov mus txog nplog
teb, lawv mam hu tuaj nug. Cov no yuav tsis los ntxiv lawm, vim lawv
hnov lus ntxhi, tabsi tuaj nug kom hnov tseeb tseeb.
Kuv twb hais koj ntau zaus lawm ne. Txawm yog pheej mus mloog lus
ntxhi li koj xwb, sawv daws thiaj poob khuam ntuv ib tog kev, yuav rov
los rov tsis taus, yuav tuaj los tuaj tsis tau. Tus hais lus nrov nrov
thiab qhia qhov tseeb mas tsis muaj neeg ntseeg. Tus hais lus ntxhi
mas, sawv daws sau nthwv mus mloog li koj ntag. Koj yuav nrog lawv
mloog lus ntxhi mus txog hnub twg?
Yog yuav hlub hmoob, hlub kom ti txha, qhia kom ncaj. Txhob lam tau
lam iabliam tus ub tus no. Yog tsis paub qhov tseeb, thov nug tus
paub. YOg tsis muaj tus hmoob twg paub lawm tiag, thov xa neeg mus nug
kiag tej nom tswv America, UNHCR, tsoom fwv Thaib. Txhob twv xwb, twb
muab coj los hais tawm.

Nkauj Nyiag thiab ib tsoom phoojywg:
Zoo siab uas koj tau los tshabxo kom cov lus ntxhi no tsis txhob tawg
paj ua lus foob lus cua tsuas peb ib zej tsoom pejxeem Hmoob ntxiv.
Ntawm cov neeg Neohmong teev npe saum no mas tsi paub tias leej twg
yog tub tes tub taw ntawm lwm tus los yog lwm lub koom haum. Kuv pom
tias qhov uas qee pab Hmoob tau yuam kev li sawv daws pom los no mas
yeej muaj neeg tseem ceeb uas Hmoob hwm thiab mloog tso tub tes tub
taws mus tshaj lus cuav los yog haub ntxias mas lawv thiaj ua li
ntawd. Tej xwm qias neeg no mas txaus dhuav thiab meem txom neeg kawg
kiag. Niaj hnub tsim kev kub ntxhov rau pej xeem Hmoob los ib txhia
tseem hais tias luag yog tus hlob lawm ces sawv daws yuav tsum kaw
sawv daws cov qhov ncauj, tsi pub hais. Ua li peb Hmoob yuav tos txog
thaum twg es peb li coj li ib haiv neeg muaj kev vam meej, muaj kev
pheej xeeb thiab kev ncaj ncees? Txawm yuav laus thiab muaj koob meej
zoo npaum li cas los yog thaum ua qhov txhaum lawd ces sawv daws yuav
tsum muaj peev xwm cheem thiab hais tau mas thiaj yog democracy tiag
pob.
Ib tus tsim teeb meem rau ib tus ho mus hais kom lub ntiaj teb muab
kev ncaj ncees thiab kev hlub pub rau yus cov neeg es yuav ua cas luag
thiaj hwm thiab muab tau kev ncaj ncees pub rau yus? Kuv xav mas luag
tsi rho ncaws taw thiab rho qws rau Nkauj Nyiag ces twb zoo kawg nkaus
lawm.
Neohmong, kuv xav mas yog koj muaj pluaj siab hlub thiab mov yus tsoom
Hmoob tiag tiag mas koj yuav tau xyuam xim me ntsis, li Brandon tau
hais. Yog tias tsi tau tsim nyog, tsi tas yuav muab cov neeg npe los
teev. Yog tias koj yeej ua hauj lwm rau tog yeeb ncuab es tsuas tos
ntshis tshum kom yus tsoom Hmoob piam sij xwb mas ho yog lawm ib yam
thiab.
Txawm ho hais tau tshaj li cas lawm los sawv daws ho zam txim.
Rhwbliag

cas nej yuav ntsai lees tias tsam yog nej yog tus mus coj lawv los.
tus mus coj lawv los thiab hais kom lawv los ces yog kuv ntag. yog nej
tsis zoo siab tuaj nrog kuv hais tau. kuv ua tus lav thiab kuv mam li
coj lawv mus lawm tom ntej. nej cov ntsej muag ntsai tuag kav tsij
khiav deb tsam mag ncaws. tej no yog kuv hauj lawm txhob mob mob nej
siab.
amen

Nkaujnyiag,
Ua tsaug rau koj cov lus teb.  Cia kuv teb koj cov nqi lus ib sob zuj
Txawm yog kuv tsis paub tseeb hais tias tej lus ntxhi no muaj tseeb
los cuav es kuv thiaj li tau noog sawv daws seb qhov tseeb yog li cas
tiag xwb.  Yog kuv to taub tsis yuam kev, peb cov tuaj hauv SCH no
tsis muaj leej twg yuav paub txog cov teeb meem tswm sim tim Thaib zoo
tshaj koj tus kheej li vim hais: 1).  Koj yog tus mus mus los los tim
ub rau tim no, 2).  Koj muaj neeg nyob rau tim Thaib 24/7, 3).  Koj
yog tus (raws li koj hais) tau txais Hmoob cov xov tooj tuaj tim ub
tuaj, thiab 4).  Koj yog tus mus ntsib UN, US DOS, thiab lwm cov koom
haum hais txog tus teeb meem no.  Li kuv twb keev hais rau koj ntau
zaus lawm, yog hais tias koj yeej sawv cev ncaj ncees rau Hmoob li koj
tsha tawm rau lub ntiaj teb no tiag mas tseem nyog koj paub li cas koj
yuav los tham qhia peb sawv daws lawm nad.  Tsis yog yuav hais koj ib
leeg xwb, tab sis zoo li peb cov tuaj rau hauv no ib txhia yeej paub
txog cov teeb meem tim Thaib zoo kawg tsuas yog tsis tuaj yeem tham
tawm xwb.
Cas koj yuav hais tau txaus ntseeg ua luaj li os yuam.  Tsis txhob ua
txuj tsis lees paub qhov tseeb li ko, tsis yog hmoob "hnov neeg tshaj
tawm xov tooj cua," qhov tseeb yog muaj neeg mus kiag ko taw tim no
mus ntxias dag Hmoob tim Nplog kom khiav tuaj rau Thaib teb.  Yog tsis
muaj cov neeg tim US no mus dag lawv mas lawv yeej tsis lam khiav tuaj
rau Thaib teb kiag li.
Zaum i kuv twb hais tias cia kuv mus nrhiav tau qhov tseeb kuv mam li
rov los hais qhia rau nej paub no ned, zaum no kuv thiaj noog tau hais
tias yog Tswb Vaj (VP tus Tub), Hwm Xyooj (co-founder of HIHRW), Joe
Davey (former JVA's employee who was fired by JVA, co-founder of
HIHRW) Tony Muas (a Chao Fah member), thiab Huab Vaj (a Lao Family's
Employee).  Txawm yog kuv hnov lus ntxhi xwb los muaj neeg tham tawm
rau kuv hnov kuv thiaj li tau sau tawm.  Yog lawv dag kuv ces kuv kuj
dag nej xwb, kuv hnov li lawv hais li cas ces kuv hais li ntawd xwb.
Txawm yuav nyiam muaj tseeb thiab cuav los tsis tseem ceeb, qhov tseem
ceeb yog yeej muaj cov teeb meem tswm ntxhov quav niab tim Nplog thiab
tim Thaib niaj hnub no lawm.
NkaujNyiag, puas yog koj xav tias Hmoob tseem ua neej qi muag, pos pob
ntseg, thiab khaw qhov ncauj li 30 xyoo dhau los lawm es nej hais li
cas Hmoob yuav mloog li ntawd no lod?  Ziag no ntshe luav yuav tsis pw
luav qub zeg li qub lawm.  Ib qho ntxiv, puas yog koj xav tias Hmoob
ruam ruam (li Zab hais) es yeej paub tsis txog nej tej niag hauj lwm
qab rooj no kiag li yuam.
Txawm yog tej lus kuv tau tham tawm no yog lus ntxhi xwb los nws yog
ib co lus muaj kuab heev rau peb haiv Hmoob tias qhov tseeb ua tsis
tau qhov cuav thiab qhov cuav ua tsis tau qhov tseeb.  Li kuv twb hais
ntau zaum los lawm, peb txhua tus muaj cai mus tshawb kom tau qhov
tseeb seb yog li cas rau li tiag.  Yog li ntawd, nej yuav ntseeg kuv
thiab tsis ntseeg los ywj txiam nej siab.  Ua li tej laus hais "ncauj
lus hais lawm ces yeej thim tsis tau rov" li lawm.
Nkaujnyiag, koj hais yog lawm yog yuav hlub Hmoob yuav tsum "hlub kom
ti txha, qhia kom ncaj" tsis txhob ua niaj hnub no peb pom cov KUBXAJ
ua es ua txoj hais tias hlub hlub Hmoob tab sis thawb Hmoob mus cuab
w, muab hmoob nqis taub hau muag noj, siv hmoob mus thaiv mos txwv,
dag hmoob mus nyiaj tshiab yoo nqis, thiab qias neeg ntxias Hmoob rov
sib tua Hmoob.
Nkaujnyiag, zaum i koj twb hais rau kuv tias JOE DAVEY thiab TSWJ HWM
XYOOJ nkawv tsis ua hauj lwm rau koj lub koom haum HIHRW lawm no ned,
cas ziag no Hmoob ho hais tuaj tias thaum lawv tuaj txog rau Thaib teb
mas yog JOE thiab TSWJ HWM nkawv yog 2 tub coj lawv mus ntsib UN thiab
US Embassy no mad?  Kuv xav kom koj rov los tshab meej meej rau peb
sawv daws paub seb JOE thiab HWM nkawv mus ua hauj lwm rau leej twg
tiag?  Qhov tseeb kuv tsis xav kom sav tsam nej cov hauj lwm human
rights xwb, tsis li ntawd ces Hmoob yuav kiam tau hias tias nej (koj,
JOE, & HWM) yog mus ua hauj lwm qab rooj rau cov KUBXAJ.
Koj cov lus teb yuav pab tau sawv daws to taub tias nej ua dej num li
cas rau li cas thiab nej ua rau leej twg?  Kuv npaj siab tos nyeem koj
cov lus teb.
Ua taug!
NeoHmong

Rhwbliag,
Koj yeej hais yog lawm, kuj tsis tsim nyog kuv yuav los teev lawv cov
npe rau hauv no li, tab sis qhov tseeb kuv tsuas yog hais qog raws
luag qab xwb.  Tsis tas li ntawd, kuv xav kuj xav paub tias ua li nej
sawv daws puas hnov li kuv hnov thiab xwb nod.
Txawm ho tau teev lawv cov npe li no lawm los yog tias lawv tus kheej
tsis tau mus tej yam li peb tau hnov ntawd ces yeej tsis raug lawv li,
kuv xav na.  Yog leej twg mus ua ces raug leej twg xwb.
Thov ua tsaug ntau rau koj cov lus os.
NeoHmong