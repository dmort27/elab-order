Lus Teb Naisphoo Vaj Pov thiab "Lauj Vaj Tsab Lis Thoj Yaj Muas"
Hnub no kuv, Lis Nplooj LisNyiajVws, yuav teb Naisphoo Vaj Pov cov lus
nws tau hais nrog tus Hmoob PathetLao hu ua "Lauj Vaj Tsab Lis Thoj
Yaj Muas" (LVTLTYM) uas Radio Hmoob LosTsuas tau tso tawm rau suavdaws
mloog thaum March, 2007. Lub tswvyim ntawm daim cassette mas yog
Naisphoo Vaj Pov xav rhuav kuv tsev neeg thiab cov kwvtij Hmoob Lis
xwb. Vim li cas cov lus dag thiaj sawv tuaj mas yog li no. Tsis ntev
dhau los no Naisphoo Vaj Pov tau tawm ib zag tswvyim rau VamNtxawg Vaj
mus ntxias kuv tus kwv TsavFoom Lis lub khw Asia Super Market (Fresno,
CA) hloov mus ua Hmoob Vaj tug. Thaum January, 2007 nkawv txeeb tsis
tau ces Naisphoo Vaj Pov thiaj nrhiav teebmeem rau peb tsev Hmoob Lis
kom raug ntiajteb cem. Nws tau txhawb nqa LVTLTYM cov lus kom suavdaws
rau hauvncoo siab siab mloog cov lus tseemceeb heev. Hauv daim
cassette LVTLTYM kuj tau hais ntau yam, tej yam kuj zoo khaws xws li
nws nqua hu kom Hmoob txhob tua Hmoob lawm, tiamsis feemcoob yog cuav
thiab kev txw kom Hmoob havzoov, Hmoob LosTsuas raug tua ntxiv lawm
xwb. Cov khub lus kuv yuav teb LVTLTYM raws li no: nws hais tias
Lyteck (Lis Teeb) thiab Lis Tub yog ob tug tua cov Hmoob nyob HinHeup;
cov Hmoob Lis ua qhov ntsej qhov muag rau cov PathetLao tuaj rau hauv
LoojCeeb; thiab nws tau ua ib daim ntawv cawm xa Colonel Ntsuab Vaj
Lis tawm ntawm PathetLao tes.
LVTLTYM liam hais tias Lyteck thiab Lis Tub yog ob tug tua Hmoob nyob
HinHeup. Nws piav tias nws yog cov Koosthav PajCai es thaum nws tuaj
pem Salaphoukhoun rau HinHeup nws pom Lyteck thiab Lis Tub nkawd nyob
saum tsheb tua peb cov Hmoob hauv tus choj HinHeup tuag ntau tus yog
li thiaj muab rooj plaub no pov rau nkawd ev. Muab ua zoo xyuas cov
lus no tsis meej pem vim rau qhov tias yog cov Hmoob PathetLao yuav
mus LoojCeeb li nws hais mas lawv yuav tsum tuaj txoj kev 13 pem
Salaphoukhoun los txog HuoyMo ces lem sab laug mus Nasou rau LoojCeeb
lawm, tsis yog tuaj txog HinHeup ces mam lem rov qab mus pev. Qhov
tseeb thaum lub sijhawm May, 1975 ntawd yog Colonel Deuane Sounarath
lawv cov (pawg nrubnrab fee rau sab lauj) xub tuaj rau VangViang thiab
Nasou/LoojCeeb. Twb ntev tom qab no lawm pab Koosthav PajCai mam tuaj
rau PhabKheb. Qhov no qhia tau hais tias tus LVTLTYM lam puab dabneeg
coj los pha kov cov neeg tsi paub keebkwm zoo yuav kev xwb.
LVTLTYM zaj dabneeg hais ntxiv tias Lis Tub yog tus neeg "paigtxig."
Ntuj qub qab 32 xyoo dhau los Lis Tub tseem hluas heev nws tsis tau
muaj fwjtxwv. Qhov no qhia tau hais tias LVTLTYM yeej yog tus neeg
nyob America teb xwb nws thiaj pov Lis Tub zoo li ntawd. Tsis tas li
xwb thaum ub tsuas hnov neeg iabliam rau Lyteck ib leeg nkaus xwb, ua
li cas xyoo 2007 ho muaj kiag Lis Tub xyaw ntxuag lawm thiab? Yog yuav
hais lus cuav raws li nws hais xwb mas kuj muaj ntau leej ntau tus
hais los lawm thiab; Xyoo 1996 Vaj Npis thiab Vaj Tswb tau hais tawm
tias Lyteck tua 1,000 tus Hmoob Vaj tuag nyob HinHeup. Hos Niam Vaj
Npis Nom Hawj ntxiv loo tias Lyteck tua raug 30 tus Hmoob Vaj duav lov
tas. Xyov ua li cas Lyteck cov mostxwv yuav tua ncaj ua luaj es raug
tib co Hmoob Vaj nkaus xwb.
Qhov tiag lub sijhawm thaum Hmoob raug tua May 29, 1975 Lyteck nws
nyob nram Vientiane tabtom sawv kev tuaj xyuas kuv nyob Lack-52 (60 km
tshem tawm ntawm HinHeup) nws yeej tua tsis tau cov Hmoob nyob pev.
Hnub ntawd muaj Lyteck, TubNpis LisFoom, LaujFoom PajNpliam, Txhiaj
Yeeb Lis, Zeb Lis, PajCai Yaj, kuv, thiab 5-6 leej tus phoojywg nyob
ntawm kuv tsev sibtham tseem yuav noj ib tug tshis ci uake. Niaj hnub
no yeej tseem muaj cov neeg ua qhov muag povthawj xws li Txhiaj Yeeb
Lis, Zeb Lis (Sacramento,CA), thiab PajCai Yaj (Pontiac,MI). Povthawj
ntxiv ntawm nov mus muaj Niam Nom Cib Vaj (California), Niam Nyiaj
Thoob Muas (Spartanburg,SC), Maiv Yias Muas (Spokan,WA), Niam Nkaj Pov
Yaj (Pontiac,MI), Khwb Vaj thiab  Nyiaj Vaj tsev neeg (Lacrosse,WI)
twb nyob pem tus choj HinHeup lawv twb tsis pom Lyteck los Lis Tub
kiag li. Muab cov povthawj los nthuav saib xyuas mas pes tau hais tias
tus LVTLTYM txhob txwm txw neeg liam kuv tsev neeg xwb. Yog xav paub
tseeb tshaj qhov no ces mus xyuas kuv daim ntawv "Hmoob Raug Tua Nyob
Hin Heup" (March 22, 1997).
Ntxiv ntawd no mus LVTLTYM tau hais tias cov Hmoob Lis yog cov "ua
qhov ntsej qhov muag" rau PathetLao tuaj rau LoojCeeb. Nws cov lus pes
tau hais tias cov Lis yog cov ntxeevsiab. Cov lus no tsis muaj tseeb.
Ua li cas nws tsis qhia loo cov npe rau peb suavdaws paub nad? Ib qho
ua nws zaj dabneeg tsis muaj nqi mas yog qhov nws siv lub npe dag. Lub
npe "Lauj Vaj" mas peb Hmoob kuj muaj tiag, tiamsis "Tsab Lis Thoj Yaj
Muas" yog npe cuav uas pog yawg yeej tsis tau muaj dua los. Qhov ob
uas tsis txaus ntseeg mas nws yug xyoo 1952 es xyoo 1966, thaum nws
muaj 14 xyoo xwb, nws tseem siv mus kawm mavthabnyoo (college) thiab
kevcai ua tsov ua rog siab tshaj plaws nyob rau NyablajTeb thiab tseem
tau sawvcev ntawm cov PathetLao mus sablaj nrog Naisphoo Vaj Pov tus
neeg hu ua "Lis Txos" nyob Phati lawm. Lub caij 1965 rau 1967 kuv yog
tus sawvcev ntawm Naisphoo Vaj Pov nyob rau Xeev Samneua teeb lookam
nyob Phati thiab tseem ua tus sawvcev ntawm Cobkheem Samneua tom hauv
ntej thiab tus thawj tswjfwm (xaynatikan) kev ua tsovrog nyob Nakhang
kuv yeej twb tsis hnov txog qhov kev sablaj Phati thiab tus hu ua Lis
Txos.
Kuv yeej paub cov nais tseemceeb, nais tubrog nyob thaj tsam ntawd tag
nrho. Cov neeg ntawd xws li no: Cov nyob kev tiv thaiv Pathi muaj
"Pawg 261" uas Captain Nkias Tub Vaj yog tus coj; hos cov nyob ncig
lees ntawd muaj "Zone 13" uas Caubmoos Lauj Thaiv Vaj thiab Naiskoo
Lis Xab ua ob tug thawj; "Zone PhouNgoua" kuj muaj txiv Phias Xwm Muas
thiab Muas Xwm; "Zone 14" nyob HongNone muaj Lauj Tuam, txiv Vam Lis
Lauj, Xovxoom Tsab Kim Xyooj thiab Xovxoom Lauj Xeeb; "Zone 15" nyob
lub roob Phouchicknou muaj Captain Lis Lauj. Hos nyob ntawm kev tiv
thiav Nakhang muaj "Koospha 26" uas yog Lt-Colonel Thong Vong Rassmi
yog tus coj. Thaum nws tuag lawm ces Lt-Colonel Phanh Siharat los ua
tus tuav. "Koospha 27" kuj muaj Major Douangta Norasinh. Hos pawg
"SGU" kuj yog Major Ntsuab Vaj Lis ua tus saib xyuas. Yeej tseem
tshuav ntau pab xws li Captain Lis Teeb (Hmoob SanhLouang, Vaj Pov tus
yawmyij), Captain Lis Pov Npuag Tsig thiab Captain Nom Ko LisFoom.
Txhua hnub peb suavdaws tau mus sibtua nrog cov PathetLao-Vietminh
nyob rau thaj tsam Nakhang, Phati, HouaMoung, PhouVieng, nqis mus rau
nram tiaj BanBan, kuv twb tsis paub tsis hnov txog qhov sablaj Phati
los tus hu ua Lis Txos. Hos yog kev sablaj ntawm Pathi muaj tseeb tiag
no mas pes tau hais tias Naisphoo Vaj Pov zais siab coj tsis ncaj rau
peb suavdaws thiab nws koom siab nrog PathetLao-Vietminh tua pejxeem
fuabfwm Nplog lawm.
Qhov LVTLTYM tau ua daim ntawv rau Colonel Ntsuab Vaj Lis khiav tawm
LoojCeeb ntawm PathetLao thiaj tsis mag txhom mas yeej tsis muaj.
Thaum Naisphoo Vaj Pov khiav tawm hauv LoojCeeb May 15, 1975, Naisphoo
Chao Manivong kuj raug tsa los ua tus saib xyuas tsoom tubrog "Nqe 2"
hos Col Ntsuab Vaj Lis tau ua tus yau ntawm nws. Thaum lub 6 hli yuav
luag kawg ntawd nkawv, cov tubrog, tus Cobkheem Khamsing Phetlompham
ntxuag cov neeg ua haujlwm rau tseemfwv Xeev Xiengkhouang raug Kham
Oun Boupha (tus Deputy Defence Minister) sau ntawv tshem lawv suavdaws
tag nrho los mus nyob rau Vientiane. Col Ntsuab Vaj Lis yeej muaj
ntaub ntawv raws kevcai nws thiaj nqis nrog suavdaws los rau
Vientiane. Tsis yog hais tias tus LVTLTYM ntawd ua tus cawm nws.
Tej dabneeg LVTLTYM piav txog ntawm Lyteck thiab Lis Tub tua Hmoob
nyob HinHeup, nws mus sablaj nyob Phati nrog Lis Txos, cov Hmoob Lis
ntxeevsiab ua qhov ntsej qhov muag rau PathetLao, thiab qhov nws ua
ntawv cawm Col Ntsuab Vaj Lis no tsis muaj li. Nws lam muab tej zaj
dabneeg cuav ntxiv tej qho tiag xyaw uake kom cov neeg pejxeem fuabfwm
tsis paub keebkwm meej txaus ntseeg xwb. Nws qhov tswvyim tiag mas yog
dag kom neeg cem kuv tsev Hmoob Lis thiab txw kom peb cov Hmoob nyob
sab ntuj America, Australia, Canada thiab France no siab kub heev es
pib rog tshiab rau Nplog nyob LosTsuas. Thaum muaj kev nyuab siab dua
lawm ces cov neeg li Naisphoo Vaj Pov thiab nws cov ntseeg siab no
khaws xyeem sau neeg nyiaj noj dua li lawv tau ua ntau xyoo los lawm.
Ntxiv no mus kuv yuav piav qhia nej suavdaws txog Naipshoo Vaj Pov lub
siab nyoos yav ntuj qubqab. Qhov nws tsis haum suavdaws yog vim Tub
Lwj Muas thiab Ham Choj ua ob tug ntxeev lus tsav txhawb nws pluajsiab
limhiam. Cov neeg raug teebmeem ntawm nws raws li no: Tub Npis
LisFoom, Tub Liab LisFoom, Ntxhw Xwm LisFoom, Lis Vaj Tooj Pov, Lis
Npawv LisNpuagFwm, Chaokhouang Tooj Pov Lis, Chaokhouang Ntsuab Pov
Yaj, Colonel Suav Yaj, Lieutenant Txhiaj Sawm Xyooj, Captain Lauj
Xeeb, Lis Nav Zam Laum, Lis Cawv LisNyiajVws, Lyteck LisNyiajVws thiab
Lis Nplooj LisNyiajVws. Tseem tshuav ntau leej ntau tus thiab. Cov
neeg no tsis tau khwv ib yam phem rau nws kiag li (ib co tseem tau
cawm nws txoj sia yam thauv) taimsis nws txob plaub rau lawv yam tsis
muaj povthawj li.
Cov neeg raug Naisphoo Vaj Pov tua muaj ntau leej. Cov uas raug tua
tiamsis tsis tuag xws li no: Major Lis Fwm Npliaj Mim, TwvYeej
LisNyiajVws thiab tsev neeg (2 tug mob), Lis Nplooj Ntxoov Xeeb thiab
tsev neeg, Lis Qhua LisFoom thiab tsev neeg. Hos cov nws tua tuag lawm
mas raws li no: Colonel Txooj Kuam Vwj, Major Lis Zeb, Major Vaj Txooj
Neeb, Major Txawj Toog Vwj, Lis Nus tsev neeg, Lis Npawv LisNpuagFwm
thiab 5 tug kwvtij, Muas Zeb thiab tsev neeg, Hawj Vaj, Lauj Paj Vws
Vwj, Tooj Ntxawg Lauj thiab tsev neeg (2 tuag), Soob Lwj Yaj thiab
tsev neeg (5 tuag, 1 mob), Ntxoov Lis Yaj thiab tsev neeg (11 tuag, 5
mob, thiab tseem raug nyuavhoom T-28 raws tuav ntxiv), thiab Tooj
Txawj Nyas [nws yog Naisphoo Vaj Pov tus tub tua neeg (assassin)].
Tseem tshua ntau leej tiamsis muab npe npaum no xwb.
Thaum 1981 cov Hmoob nyob sab Mokphasouk, MoosCab, PhouBia, BanNa,
PhouFa, BounLong, muaj ze ntawm 200,000 leej neeg, ib txhia kuj nyob
taus tusyees nrog tseemfwv tshiab lawm, Naisphoo Vaj Pov tso nws ib co
neeg, ib tug hu ua Colonel Txawj Pov Muas, mus dag ntxias kom suavdaws
sawv tua txoj kevcai communist ntawd thiaj ua rau Hmoob tuag lawm
coob. Xws li sab BounLong tuag yuav luag txog 2,000 hos lwm qhov tuag
rau nruab roob nruab hav kuj muaj coob muaj ntau. Lub txim no yuav
muab pov rau PathetLao ev xwb los kuj tsis tau. Yuav tsum muab faib
rau Naisphoo Vaj Pov thiab nws cov neeg uas mus ntxias dag ntawd tau
nrog ev thiab. Lub zog lwm tebchaws yuav pab Naisphoo Vaj Pov twb tsis
muaj lawm los tseem dag haistias "Peb yuav mus noj pebcaug
Vientiane...Phone Savanh" kom suavdaws "ua tiag tiag peb twb yuav tau
teb tau chaw."
Tsis tas li no xwb Naisphoo Vaj Pov tseem nqa nws lub siab phem tuaj
ua rau tebchaws America thiab. Lub Koomhaum Kwm Choj (North Carolina)
thiab Koomhaum Txoov Xyooj (Kansas) tseem raug nws foob poob tag. Hos
Fwj Hawj lub xovtoojcua "Hmoob Thooj Siab Koom Ntsws" (Fresno, CA)
tseem raug nws txeeb yuav.
Txoj kev noj neeg nyiaj thiab zog Naisphoo Vaj Pov yeej ua ntev thiab
ua dua los lawm. Lub 12 hli, 2003 nws tau xa Lauj Vaj (uas yog Pov Lis
Muas tus qub tubrog tau tshais los nyob hauv Naisphoo Vaj Pov tsev)
mus LosTsuas dag yuav Hmoob nyiaj nyob LuangPrabang, HoueSai thiab lwm
qhov. Nws hais tias Naisphoo Vaj Pov thiab tseemfwv America yuav sau
cov Hmoob mus nyob rau America tebchaws tag nrho. Tsev neeg loj, me,
twg, los xijpeem yuav tsum them $200 US los yog 2 choj nyiaj ua tus
nqi ntaub ntawv tawm ntawm ThaibTeb mus rau America. Pab twg xub mus
txog ThaibTeb ces pab ntawd yuav raug xa tawm mus ua ntej. Thaum kawg
nws hais rau lawv hais tias nws rov mus Bangkok mus npaj ntaub ntawv
tos lawv. Yog li no xyoo 2004 thiaj muaj ze ntawd 8,000 tawm tus Hmoob
tau tso vajtsev tsiajtxhu tseg khiav mus rau ThaibTeb lub zos DejDawb
Petchaboon, Nongkhai thiab Bangkok ua teebmeem loj kawg nkaus rau
pejxeem fuabfwm Hmoob, Nplog, Thaib thiab thoob ntiajteb.
Cov povthawj saum no qhia tau hais tias Naisphoo Vaj Pov yeej muaj tus
cwjpwm limhiam pog ntuj qubqab los txog niaj hnub no nws thiaj nrhiav
tau lub siab ua tej yam tsi ncaj tsi ncees pov rau kuv tsev neeg thiab
lwm tus. Yam nws ua phem yav tas los peb tseem niaj hnub npog nws lub
qe tswlwj tiamsis zaum no nws muab dag tshaj qhov peb uv taus lawm.
Yog li no kuv nqua hu tag nrho peb haiv Hmoob thiab txhua txhua xeem
nyob thoob qab ntuj no paub hais tias peb suavdaws ev tsis taus
Naisphoo Vaj Pov qhov dag ntxuag nws cov neeg ua pojntxoog de rev
nplooj los vov qhov muag dag noj dag haus, txeeb luag lwm tug mus ua
lawv tug, ntxias tij tsi hauv nrog kwv, ntxias pawg neeg no tsis haum
pawv tov. Sawv los peb uake mus tshem tej yam phem phem uas peb
suavdaws tsis hmov tsis ntshaw kom ploj mus thiab sibpab nrhiav txoj
kev zoo los rau peb suavdaws tau siv mus yav tom ntej. Qhov peb
suavdaws ntshaw yog kev ncajncees kom muaj nqi, kev ncajncees kom muaj
povthawj thiab sibhlub sibpab. Ua nej suavdaws tsaug.
Lis Nplooj LisNyiajVws

Wow!
Vam hais tias Lis Nplooj cov lus no yuav muaj pov thawj txhua nqi.
Thiab yog muaj tseeb li hais ces kuj muab tso xov tooj cua rau Hmoob
ntiaj teb hnov thiab los pob. Ob peb hnub ntawm i kuv tau hais tias
ntshe yog yawg hlob tas zim txwv rau Hmoob hwm lawm no; zaum no ntshe
yuav muaj tseeb tiag lau!
Li cas los xij, nws yeej muaj qhov zoo thiab qhov phem sib xyaws pes
daws. Peb Hmoob feem coob yeej tseem hwm yawg hlob GVP li peb tus Vaj.
Thov sawv daws cia kom lub tsev kawm ntawv no mus taus lawm tso peb
mam sib dig tom qab puas tau?
HL

cov kwv tij hmoob-- ua cas yuav txawv tag npaum no mas peb hmoob
nas.
tus kwv moobsib thiab tus tij laug thornsp-- hmoob puas phem npaum li
no tiag mas.
peb cov laus ces twb tos hnub mus ntuj ceeb tsheej lawm xwb es yog nej
tseem ua npaum li no tiag thiab ces ntshe kawg yuav tau mus txia ua
mab ua suav kom ntsej tsis txhob hnov muag tsis txhob pom nej hmoob
txoj kev sib do lau.

Muab xav xav, zoo li txawm yuav cia nej cov laus sib dob plaub hauv
rau peb cov hluas saib no zoo li ho phuj dhau heev lawm. Cia rov los
cheem dua ib ob los ntxiv.
Ob hnub ntawm i, GVP twb nkag mus nyog qhuas ntxhias hauv Koos Paj Cai
(LPDR) lub nyuag tawb piv lawm. Tam sis no, yam li Lis Nplooj tab tom
nkag nuj nav lawv qab mus ntxiv thiab, nws tab tom cev cev taw rau
LPDR tus tswj tsiag thiab. Yog thaum pob tawb txhais npluav no ntshe
cov nyuag noog no yuav nti plig plawb xwb ntag lau. Yaiv yaiv, tsis
yog Hmoob cov thawj coj es muaj peevxwm thiab peevthev li no xwb ntag
los?
Note: Tus neeg hais cov lus ntawd, txawm yuav yog leej twg los nws
yeej tsis muaj good intention rau GVP. Tiam sis GVP tseem qaug quav
rau thiab. Li no es kuv thiaj pheej hais tias yog tas kee lawm no
ntag.
Hais siab leej twg lawm los thov zam txim pub nawb,
HL
HL

Hmoobnplog,
Peb hmoob mas thaum twg cov coj yuav hais dab tsi........yuav tsum yog
nws yuav li sawv daws pom zoo thiab hais txij li sawv daws cia nws
hais xwb mas thiaj yuav tsis yuam kev.
Yus tus coj ntxiab twb yuav tais tes los cov tseem txhaub tias kav
tsis ces tes ko tus tswj tsiag..........thaum ntxiab tais tes lawm mam
paub tias yog ntxiab ces lig dhau lawm os.
Npaj no yuav muaj ceem lauj.

Thov Nej Thiab.
Kuv yog ib tug me nyuam yaus xwb tab sis kuv xav hais me me rau neb ob
tug ua tij los ua txiv.  Yav tas lawm ces cia muab ua dab neeg hais
qhia rau tej me tub me nyuam kawm xwb, thov neb txhob coj los mus hais
sib rhua. Lis Nplooj txawm koj yuav hais npaum li cas los (you cannot
go back and fix history).  Vaj Pov txawm yuav hais npaum li cas los
(thing will never get better).  Qhov yuav kom zoo ces yog neb ob tug
yuav tsum los sib tuav tes ua kev es sib koom siab sib hlub (forgive
the past) ua tus yam ntxwv zoo peb tej hluas no coj ua lub neej mus
lawm yav tom ntej xwb.
Ua cas nej cov ua tij, ua txiv tsis ua yam ntxwv zoo rau peb es nej
tseem niaj hnub muab tej qub lus 32 xyoo dhau los lawm coj los sib cav
sib ceg ...
Please forget/forgive history, make the most use of the present time,
and prepare for the future.
Stop playing like a child - show your true leadership to us (young
generation).
Thov zam txim rau me yaus tej lus thiab.
SY.

Phwvnyawm aws,
tej no miv miv xwb os, txhob poob siab li os....tus hais daim cassette
no los tsua yog tej neeg tsi paub qab paub haus thiaj li yuav ntseeg
xwb og.  cov neeg zoo li peb cov no, yeej tsi ntseeg ib qhov li lawm
nawb--hais plam ib los lus xwb ces tagnrho nws cov lus hauv cov
content ntawd povtseg tagnrho lawm os.
hos cov lug ua hais hauv daim post no los, tsua yog hearsay ib ham
thiab hais tsi tag lus li thiab--thaum no cov content los yeej tsi
txaus ntseeg rau cov neeg nkagsiab thiab nyob level peb no lawm thiab
og--tsua yog tej neeg dog pe dig thiaj li lam sib cam thiab sib tham
xwb og.
yog li tej lus no, yog hmoob hais lus sib chob thiab sib ntswvsiab
xwb---cov neeg nyob li peb cov level no lawm, peb hais tias tej no yog
tej kev sib cam tom vaj tom tsev lawm xwb, tsi yog hais kom muaj kav
li kev taug--li txoj xov mus tau los nyog--es yuav judge tej evidence
as incredible li nawb.
yog li mas, tej lus li hauv Daim Cassatte los tsi muaj neeg paub, tej
lus hais no los tsi muaj leeg twg paub....qhov no yog qhov cov neeg
nkagsiab li peb cov no txoj kev xav thiab ntshaws. yog li peb yuav zoo
npaum li no, peb haivneeg hmoob thiaj li yuav zoo tau thiab mus tau
deb, los ua pab ua pawg thiab los au tau ib tsob nawb.
koj kwv Born2beHmong

Tijlaug Lis Nplooj hab ib tsoom kwvluag:
Lis Nplooj, lwm tug mas kuv tsis paub zoo tawm sis thaus kuv pum koj
muab Lt. Col. Txooj Neeb Vaaj, Major Txawj Toog Vwj hab Lt. Col. Txooj
Kuam Vwj coj lug lam tas yog naiphoo VP tua ces kuv xaam pum tas koj
cov lug los muaj phuas taum xyaw huv lawm. Koj cov lug yuav muaj nqes
zog yog tas koj teev cov tseemx rua xwb naj.
Tsi taag le ntawd xwb nyob huv LVTYM cov lug, nwg tub lob Txooj Tub
Lis Nyiajvws rua huv lawm ces haj yam ua rua qhov accusation ntawd yim
muaj phuas taum cuav ntau ntxiv lawm xwb. Tsis to taub tas yog vim le
caag gvp ho moog txhawb cov lug ntawd?
Hmong-Lao, koj has yog kawg lawm. Kuv los yeej pum le koj has hab..
Tawm sis tej zag yug cov nam dem dawg ntshij nuav lub zeem muag yuav
tsi leej hab tsi tseeb. Cas sab tas tej laug pom xeeb ua lawd nyaj
luas yuav saib zoox lawm luas maam ua.
MS

Tou and Blong,
Thank you for your story. Good idea that today you step up to share
the dark side of our hero. Kuv xav yog ib qhov zoo uas neb muab tshaj
tawm rau hauv no rau peb suav daws tau nyeem, yog neb tsis muab tej
secret no qhib tawm ces peb twb tsis paub txog. Luag tej laus piv txoj
lus tia tu tub ntsuag tau yeeb ncuab ces yog tej no tiag cov hluas.
Zaum no luag tus hlob qhib txoj hau kev no rau nej taug lawm mam xyuam
xim nawb, kev pob zeb xwb tej zaum yuav muaj taug.

Hais los txog tej no mas kuv xav luag xwb. Thaum sawv daws nyob
Vientiane ces hnub twg tsis muaj nyiaj siv ces mus pem Looj Ceeb nq

On May 24, 8:11 pm, Hmong213 <***@aol.com> wrote:
Npab....twb sau tsis tau tas los twb muab xa lawm. Kuv rov qab hais
dua.
*Hais txog tej no mas kuv xav luag xwb...Hahahaha........ Thaum sawv
daws nyob Vientiane ces hnub twg tsis muaj nyiaj siv ces mus pem Looj
Ceeb nqa tau 2 - 3 puas txhiab nyiaj los siv lawm no ces tej niag lus
zoo li no ntshai yuav tsis muaj hais tawm li.
Thaum ub GVP muab nyiaj pub pab twg siv dawb ntau tshaj mas tam sim no
pab ntawd cem GVP heev tshaj ntag.  Thaum nyob Looj Ceeb, GVP hlub
thiab muab nyiaj ntau tshaj plaws rau pab Hmoob Lis thiab pab Hmoob
Yaj, tam sim no ob pab no yog ob pab uas against GVP heev dua cov. Kav
tsij nrau niag laus tiag tiag nawb vim hais tias niag laus lub hnub
twb yuav dua nraum roob lawm. Tsuas tshuav ci meme xwb twb yuav dua
toj tiag tiag laiv. Cov Hmoob tam sim no nyiam thiab tuaj GVP tog yog
tib co thaum ub GVP yeej tsis tau pub lawm ib xees nyiaj liab li xwb
nas.
Kuv pab los kuj muaj tus pauv tau thiab tiam sis lawv ho tau tsawg
zog. Tab sis lawv cov tau no lawv kuj yog cov against GVP tib yam
thiab. Tsuas yog lawv tau tsawg ces lawv ho cem thiab against meme
xwb.
Kuv tus no tsis tau ib kis liab tias yog GVP pub rau kuv li. Kuv yeej
tsis nyiam thiab tsis ntxub yawm GVP li.  Ua neeg nyob mas cov nej
hlub hlub mas lwm hnub cov ntawd laub yog nej cov xav tus loj (enemy).
hahahahahahahahahahahahahahahahaha...........
Hm213

Hmong213 awd,
Raws li kuv tus laus no xav mas cov tau tau nyiaj los ntawm yawg loj
los ces twb yog cov nyob ze ze yawg loj thiab paub yawg lub "qe tsw
lwj" zoo zoo lawm ne, ces ziag no luag kawg muab tsoo rau suav daws
hnia xwb yog tseem tsis pub nyiaj ua dej siab thiab nas. Qhov tseeb
tos li lub sij hawm ntawd lawv cov ntawd ho tau nyiaj los twb yog li
hais ne, lawv yog cov paub yawg loj qhov weakness thaum twg tsis tau
nyiaj ces kawg tsoo kiag lub "qe tsw lwj" kom tawg xwb, yog thaum zoo
li no lawm ces kawg luag tus ua hlob yuav tsum swb xwb las as. Tsis
muab nyiaj tiag ces kawg pom xwb ne. Dhau li ntawd, koj mentioned txog
cov Hmoob Lis tau nyiaj ntawm yawg loj mas kuv ho pom txawv zog. Kuv
pom tias tag nro Hmoob nyob teb chaws nplog yawg hlob vp tsuas ntshai
lawv pab Hmoob Lis ntawd nkaus xwb, hos lwm pab ces yawg loj kawg
npuaj pob tw thiab tso paus rau hniav xwb tiam sis txog pab Hmoob Lis
ces kawg yuav tau po tw rau xwb las as yog tseem tsis pub nyiaj thiab
ces kawg twg zog loj twg tuaj sau toj xwb ne. Koj puas xav tias yawg
hlob yuav lam kam risk li ntawd nab, nyiaj txiag khwv tau nas. Tej lus
no mas yog lus tham pem ua si xwb ov, nej cov hluas txhob muab thwm
xav li cas, niag neeg laus lawm lam tham lus me nyuam yaus xwb los lam
mloog.

Cov Kwv Tij Hmoob
qhov nej hais no Muaj tseeb nawj,,,,Kuv twb pom kiag ntawm qhov muag
ntag tseem tias tsis muaj thiab, Peb yeej muaj cov neeg paub tab pom
tsis hais kom tua hmoob xwb , yeej hais hmoob tsis zoo nyob rau dong
dok hauv vientiane xyoo 1975 ua syog muaj Lis teeb , lis tub nkawv ob
kwv tij tuaj hais nyob tim dong dok.
qhov no ces peb yuav paub zoo npaum twg los cia twj ywm rau hauv hmoob
siab ua keeb kwm tseg, Yog yuav hais kom meej tshaj no los yeej tau,
Tiam si twb dhau mus lawm peb tsis hais yog hais ces haiv hmoob poob
ntsej muag xwbyuav tsis zoo rau peb thiab.
TubCajces zoo

tub caj ces zoo,
yog muaj tseeb li koj hais. yog muaj tseeb li touly hais. ces qhov
tiag yog qhov twg?
raws li touly hais mas, yog neeg ntxub touly tsev neeg thiaj li cem
lyteck tsis zoo. koj puas yog zoo li ntawd?
tabsi, raws li koj hais mas, tsis yog hmoob ntxub touly tsev neeg,
tabsi twb yog lyteck ntxub haiv hmoob xwb.
raws li kuv hnov mas, lyteck yeej tau nrog nplog liab ua ke vim nws
xav ua nom. nplog thiaj li txib nws khiav tej dej num phem rau hmoob.