Cov phooj ywg tej zaum nej ib txhia yuav nyiam dej caw,kuv thov
txiv.Suav daws yeej paub tias dejcaw tsis zoo rau yu lub.Kuv pom cov
tub txawj Dr or PHD nyob Minnesota mas tseem txhawb dejcaw nov ualoj
kawg li.Mus party mas sawv tsheej pawg sib txhob ua lom vab vab kuv
ntsia mas twb tsis tsimnyog yog tub txawj li es nej hov xav li cas
thiab? Lawv puas yuav yog ib cov good model rau peb hmoob?

Lawv yuav tsis yog tus neeg kuv fwm li. Kuv saib lawv li yog cov niag
neeg tsis oaub tab xwb.
thov txim vim kuv yeej tsis nyiam cov neeg vwm dej vwm cawv.

Mobsiab,
hais txog dej cawv kuv los yeej tsis nyiam hlo li thiab, tab sis dej
cawv ho yog Hmoob tus phooj ywg no, kuv kuj tsis paub lawm thiab, tab
sis qhov loj ces vim peb Hmoob tu ncuag txoj kev ua neeg lawm, vim tus
neeg tsis muaj teb chaws ntawd yeej tsis paub txog tias nyob hauv lub
ntiaj teb yus yuav nyob kom muaj nrim, li luag lwm haiv neeg thiab,
Hmoob yeej xav tias nyob lub ntiaj teb no ces txawm nyob qhov twg los
tau no ces, thiaj tsis muaj ib tus yuav ua txiv los txhim kho hauv lub
hauv paus lwg kom mus nto lub ntsis, muaj txoj cai kav txog txhua fab,
tej yam tsis zoo ntawd kom tsis txhob ua dhau ntawm ntiaj teb tej kev
siv kev ua thiab, piv li cov neeg qhab nyob teb chaws no xwb lawv yog
cov neeg quav cawv, lawv lub neej yeej poob qab lawm deb. Nyob li cov
tawv dawb lawv yeej haus cawv thiab tab sis lawv haus muaj caij nyoog,
lawv haus muaj txoj cai, tej cawv uas lawv haus lawv twb muab kua txiv
los sis dej tov lawm lawv li haus, kom tsis txhob mus tua lawv lub
nrog cev, kuv muab soj ntsuam mas cov teb chaws vam meej tas nrho luag
yeej tsis quav cawv loj pes tsawg.
YTK

Cov phoojywg,thaum yog zoo li nov lawm ntshai yuav txwv tsis tau ces
cia nyias uas ywj nyias siab es tej kev lag luam dej cawv thiaj mus
zoo thiab muaj haujlwm rau ib cov neeg ua.All will balance out (rient
ne ce perte et rient ne ce cret)

Qhov uas Hmoob ua rog tsis yeej suav twb yog vim qhov no ntag.  Suav
pom Hmoob ntse heev ces suav tuaj nrhiav kev ua phoojywg nrog Hmoob,
yuav ntaub yuav xov tuaj rau Hmoob thiab yuav dej yuav cawv tuaj rau
Hmoob.  Twb tsis yog yuav rau cov neeg ruam ruam laiv, yuav kiag rau
cov ua nom ua tswv, cov coj noj coj ua ntag.  Thaum luag ua rooj noj
rooj haus ces luag hliv dejcaw ntau ntau rau Hmoob haus, luag hais
tias haus ua kwv ua tij, haus kom sib paub zoo dua qub tuaj.  Luag
muab cov niag neeg tsis tseemceeb los nrog Hmoob haus tabsis tseg cov
neeg tseemceeb thiab cov uas tuaj xwj Hmoob cov secret rau ib cag.
Thaum Hmoob qaug cawv ces lam tau lam hais lus, luag nug li cas Hmoob
qhia tag huv tib si rau luag.  Thaum no luag thiaj mam pib muab Hmoob
tej secrets ntawd rhuav zuj zus tuaj yam uas Hmoob tsis nco ras.
Nyob Blogteb peb muaj ib niag txiv ntxawm quav quav cawv.  Thaum zoo
cawv ces yog ib tug neeg tseemceeb thiab hais lus txaus yuav.  Thaum
vwm cawv tuaj lawm ces cem tus ub tus no, muab nws poj niam ntaus
thiab piav tej uas nws pojniam nkawd pw saum txaj rau luag tej mloog
ces luag ua tus niag rhuav nplhu ntsuav.  Tsis ntev ces pib muaj mob
thiab tag sim neej lawm.
Cov uas haus cawv, thov kom tsum.  Cov tsis tau haus, thov kom txhob
kov kiag.  Yuav zeem ua kwvtij neejtsa los siv dej qab zib xwb, txhob
siv siv cawv lawm, tuag tiag tiag os lawv...

Yawmsib,
YTK twb yog cov nyob pem MN ntag, yog koj tseem hais li no thiab ces
lawv cov no yuav ua li cas maj.  raws li kuv pom mas muaj li no, tos
cov Dovtawm thiab Phd lawv haus dej haus cawv.
1. lub sijhawm no, cov hais lus nrov nrov thiab muaj khua toobkas yog
cov ua phab ej haus dej haus cawv thiab mus txog twg los thiaj li muaj
tus los npuaj npuaj yus xubpwg thiab qhua qhua thiab hus yus ua me tub
Doctor tag li xwb.  txawm tsi yog Doctor los yeej hus lawm li
ned...ces yuav tsum tau raw tej qhabnab li no thiab es luag muab yus
saib hlob thiab siab zog ces thiaj li kaj yus siab thiab zoo li yus
mam niam muaj ntsej muaj muag ntau ntxiv.  qhov no, yog qhov ua lawv
thiaj li haus dej haus cawv ua mus kev twb mus tsi ncaj li lawm ntag.
2. yawmsib, kuv twb hnov tias cov kwvtij hmoob ua haib tshajplaws yog
hmoob Michigan xwb no ned.  ua lawv muab cawv thiab beer ntses mov noj
thiab hais mas hais loj tshaj plaws thiab twb tsi pub tes paub li no
ned.
3. kuv tsi tau mus txog cov kwvtij hmoob lees kev ua tshoob ua ko li,
lub xyoo tag los lawm no.  kuv ib tug kwvtij hmoob lees tus ntxhais
yuav txiv nws kom kuv mus no.  kuv mus txog lawv nyob hauv basement
xwb.  kuv yeej paub tias lawv haus dej haus cawv loj loj, kuv twb twb
kam nqi mus hauv basement.  kuv tus kwvtij no los coj kom kuv mus xwb
xwb no...kuv mus los tsi tau noj tshais thiab tsi tshua zooneej...mus
li 2 hours driving mus thiab.  kuv cav nqi kiag mus hauv basement li
nws los coj kuv no--mus txog ntawm taw ntaiv ces nws hos cias li khiav
nws lawm thiab tsi pab kuv thiab laud...lawv cev kiag 2 tug luamyeeb
los rau kuv, kuv tsi kam txais li ntag, lawv tias yog kab yog kev lawm
txais xwb...xav tias yog kwv yog tij lawm, txhob pub xiamtsejmuag,
txais kiag...ces ob me khob beer nrog kiag ob tug me luamyeeb ntawd ua
ke los ntag.  tagnrho ntawd lawv kom mus zaum rooj no, ces lawv yeej
npaj kiag tau ob khob beer ua muaj ib lub mas yog me nyuam thiab ib
lub yog niam loj kawg kiag, tseem ib lub tais loj xoomkhua ua ib tais
beer puv meemmias thiab.  tias yog kab li kev cai lawm, mus hais kiag
tagnrho ob lub khob beer xwb kuv ibces tsheej kiag--hnov lub cev ntaug
kiag lawm ntag, xeevsiab fabfos kiag yuav ntuav...kuv twb haus tsi tau
lub tais beer loj loj lawm.  ua tiag haus kom txhob txajmuag, pib haus
kiag xwb kuv mus kiag tim ceskawm ntuav txaws txuas...vim yog kwv yog
tij lawm tsi xav kom tus kwvtij ntawd hos poob ntsej muag thiab.  maj
mam nkag nkag rov los haus tagnrho tais beer ntawd mus ntuav li 2 zaug
ntxiv tagnrho.  kuv cias li ua ib siab tsi mus zaum zaum rooj mov ces
nce rov los rau sab zaum living room lawm xwb tiag. Pab nyiaj tag rau
xwb ces noj ob kaug mov nrog cov pojniam me nyuam me me kom txhob xeev
xeev siab xwb ces hais rau tus kwvtij ntawd tias yuav rov los tsev no
ces cias li los lawm xwb.  sab hauv basement mas lawv twb pib tsi tau
meej dabtsi li tiag.
koj tus ua tij tias tsi nyiam cej nyiam cawv no, cov kev kwvtij hmoob
lees no haus cawv loj npaum li no ned.  koj tus ua tij pauv lawm ntau
lawm los tseem coj li no mas.  zoo li cov kwvtij no twb yog cov ze koj
thiab ntag laid.  cov kwvtij hmoob yaj ua nyob rau saib Manitowoc xwb
tiag.
Born2beHmong

Born,
Hais rau koj paub tias, hais txog ntawm Hmoob txoj kev cais hau dej
hau cawv tshoob kos, ces tsis hais hom Hmoob twg los kuv tsis nrog
lawv paub dab paub qhua li ntag ces, txawm yog Hmoob lees, Hmoob dawb,
Hmoob sib, Hmoob ntsuab, kuv yeej ua tus tsis paub cai Hmoob li ntag,
tab sis raws li kuv tau soj ntsuam, mas peb kwv tij Hmoob sib, Hmoob
lees, Hmoob ntsuab, ib feem coob coob kuj tso tseg lawm ntau lawm
lauj, hais txog peb kwv tij Hmoob dawb los kuj tseem tshuav qee pab
hau cawv loj kawg thiab,  tab sis feem ntau ces pev kwv tij Hmoob dawb
tsis tsha muaj xeej xwm ntau pes tsawg, hais txog peb kwv tij Hmoob
sib / ntsuab mas lawv tseem ua xeej xwm tau, kev haus ib lwm cawv mas
Hmoob hu ua ib xeej cawv no.  Hais txog lub cawv uas koj hais tias koj
mus nrog koj tus kwv tij Hmoob lees hau cawv, hauv qab daus ntawd mas
kuv xoom xaim yog lub cawv uas lawv hua ua "cawv hum xwm," luj yog lub
yus haus, lub me yog lub nplua,  lub loj lawv tsis pub xuas tes tuav,
tseev kom xyuas qhov ncauj kheej tsis pub tes tuav li, yog koj haus
tsis tau muab ua nchuav lawm ces, raug nplua lub me rau yus haus
thiab, peb kwv tij hHmoob dawb tsis muaj lub cawv haum xwm lawm, los
lus haum xwm / hum xwm, txhais tau tias peb rooj tshoob hais tau haum
los tsheej tshoob tsheej kos lawm, tsis muaj kev cov nyom dab tsis.
Hais rau koj ua kwv paub tias tej li koj tau noog kuv ntawd, kuv tso
tseg lawm, ua tshoob tshiab lawm xwb, cov tshoob tshiab no ua tau yuav
luag thooj li cov tshoob uas ua tom Church lawm thiab tab sis txawv
ntau vim ua lawv li Hmoob cov txuj tshiab nim no, ua tsaug ntau mam
sib ntsib duas.
Ytk

Hais txog kev haus cawv kuj muaj qhov zoo qhov tsis zoo thiab, ib qhov
yog koj muaj good health kuj zoo vim cov tibneeg ua haus cawv tsis
tshua muaj mob, tiam si thaum ua koj laus muaj nub nyoog ces koj muaj
mob, koj yuav tau pauv muaj ib rab pauv tsis tau ces cias lis ua mob
rau koj.
Hmoob niaj txis piv txoj lus "Los lus tseeb nyob qab phajyeeb, los lus
chawv nyob qab phaj cawv". Tej dej caw nos mas yog koj yuav ua tus
hmoob ua paub tab, paub siab/qis mas koj yuav tsum yog haus tau cawv
"coj cawv vees" peb hmoob thiaj yuav kam siv koj. Hmoob lis ces tsis
txawj ntawv ces ib qhov nyuag lajkam meme xwb los kawg muab khob cawv
coj los ua pov thawj xwb. Qhov loj2 los thaum kawg hais sib haum lawm
yuav tau haus ib khob cawv ua pov thawj. Niam no tuaj rau USA nos kuj
pauv lawm ntau hais txog qhov haus dej haus cawv. Cov hlua nimno ces
hos muab haus ntau daug hwv lawm thiab. Haus lis ua cov pem ST. Paul
mas cov yuav hau lis cas kuj muaj. Tiam si nej pua tau tuaj mus hau
cawv nyob tim Michigan thiab mas, lawv kuj hau lawv lawm ib yam thiab
ces hmoob thiaj hai tias "ib rabteb ib tsa txuj" yog yus mus rau lawv
roog lawm ces yuav lawv hais, yuav hau lis cas los sij, tsuav nej rog
peb hau ua kes xwb. Ces peb cov hmoob leej twg noj ntau diav qhauv ces
yeej paub ntau dua thiab.
I kind the like to drink but not really support drinking, nyob ib tsob
hmoob ces yeej muaj ib ob tus mas nyiam2 dej cawv kawg, tiam sis hos
muaj lis ib ob tus mas tsis kam twb ib qhov lis.

Xtou55,
Kuv hais rau koj tus ua kwv paub tias, nyob ntuj qub qab mas kuv yeej
haus cawv heev kawg li thiab, tom txaj los kuj muaj cawv, tab sis li
koj hais lawm ntag laus lawm thiab ces thiaj haus tsis tau lawm, thaum
haus tsis taus cawv lawm ces tsis muaj phooj ywg coob lawm tiag laus,
Hmoob tej kev sib hlub ces yog cawv ntag.  Hais txog tom nej lub teb
chaws Michigan ces kuv kuj tuaj txog lawm thiab kuv muaj ib cov neej
tsa Hmoob Haam, yog kuv tij laug li neej tsa nyob hauv nej lub nroog
Michigan no mas hau cawv loj tiag tiag laus, muaj ib zaug mas kuj tuaj
txog,  peb haus cawv ntau heev ua rau dev yaim ncauj kiag lawm ntag.
Hmoob li mas yog ua li ntawd mas nco zoo kawg. Zoo siab tau nrog koj
tham txog kev haus dej cawv.
YTK