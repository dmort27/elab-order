Hais li koj hais los yeej yog lawm thiab, tiamsis nco ntsoov hais tias
txivneej hmoob tsis jealous npau li ntawd, lwm tws puas yuav pom
pojniam hmoob zoo nkauj npaum li ntawd thiab?  Tus pojniam muaj tswv
luag thiaj pom nws zoo nkauj, tus tsis muaj tswv, leej twg thiaj li
yuav tsa muag mus ntsia?

Yog yuav muab ua tib zoo saib zoo zoo mas peb cov txiv neej Hmoob xuam
coob yeej yog cov khib khib poj niam lub me ncuav hauv ob ceg tas zog.
Yog thaum tus poj niam twg tsis hlub tus txiv lawm es hos mus nriav
tus tshiab lawm mas, xav ua kom nws ntsoog ntxaws tuag kiag xwb. Nyob
yav ntuj qub qab mas tseem haj yam tshaj ziag no lawm thiab. Yog tus
pojniam twg tseem mus deev lwm tus txiv neej thiab mas tus txiv neej
ntawd yuav tsum raug physical torture kom ntuav ntshav dheev nyiaj mob
tag nws lub neej xwb hos tus pojniam ces txha tsis ntsoog los yuav
tsum muab tsuj ua ncuav nrog hmoov av ua ib pawg thiab kom nws paub
ntsuas huab cua li tus Meteorologist mas thiaj li tag xwb. Yog muab
tej yam ntxwv no coj los saib mas txiv neej Hmoob yeej muaj txoj kev
khib loj tshaj txhua txhia haiv neeg li txiv neej. Muaj ib cov Hmoob
ziag no poob nyob nrog pa av tim Wat Thamkrabo los twb yog vim lawv
khib khib tsam ces tuaj txog teb chaws no hos muaj lwm tus txiv neej
los nrog lawv share lawv tus pojniam lub ncuab lawm es lawv thiaj li
tsis kam tuaj ntag. Qhov Ilean Her tau hais li ntawd los nws yeej yog
hais qhov tseeb xwb...kuv xav tias tsis yog nws ntxub txiv neej Hmoob
es nws lam hais iab liam tab sis zoo li peb coob tus txiv neej pheej
denied tas zog tsis kam face the truth pes tsawg vim peb tseem pheej
muaj txoj niag kev khib khib siab ntawd khoob lug nyob tuaj nruab
siab. Nej xav puas yog mas?

Tus muam maiv nag,
Kuv thov teb koj cov lus hauv qab li no. Tham sim no Peb Hmoob tseem
fwm tij laus hais tias lawv yog niam yog tsiv. Peb la tsis daus txoj
kev ua tsoob ua kos. Peb xav licas los tseem hais tais muaj kwv tij
neeg tsa muaj txeeb ze. Thiaj li ua twj ywm ua tsoob ua kos koj Hmoob
thiaj sib hlub mus. Yog hais tias hnub tws peb (kuv) tsiv neej no ua
tau lub siab li asmivkas ces peb tsis tas yauv yuav poj niam li. 5-6
hlis muaj tus ntxhiab, ib ob xyoo muaj tus ntxhiab.
Yog thaum zoo li no lawm Hmoob txoj kev sib hlub sib peb yuav ploj zuj
zus.
Tseem licas yog cia licas, tsis txog muab Hmoob piv piv rau Asmivkas.
Peb tseem ua tsis tau li lawv (not yet).
lamkoom

Txhua tus,
Thov txim tsis tau xyeej los koom txheej nrog nej hais txov qhov teeb
meem no, ntawm kuv mas kuv xav tias Ilean tsis ceev faj zoo ces nws
muab hais tau dhau zog lawm xwb.  Nod yeej yog nws yuav kem lawm.
Txawm li ntawd lawm los yog Hmoob tej qe no tsis tswm sim muaj tseeb
tiag, kuv xav tias nws yuav tsis lam hais tawm li ntawd ib zaug li.
Kuv pom li XejThim hais thiab, vim Hmoob cov txiv neej yeej coj li
ntawd tiag ned.  Tsis hais yav thaum ub peb nyob tim ntuj qub qab na,
tab niaj hnub no cov Hmoob tseem nyob tim Nplog thiab tim Thaib, lawv
tseem coj li tau hais ntawd tiag hod.
NeoHmong

Yaweh,
Tsis yog kuv hais li ntawv xwb es koj twb muab kuv tim tsum nruab lo
nrog poj niam lawm los cas ma, yawg?  Cas nej cov hluas yuav siab kub
ua luaj li.  Cia kuv mam li ua tib zoo teb koj cov lus hauv qab no kom
xeeb meej xeeb kum seb puas daws tau qhov koj chim rau cov poj niam.
Plov meej nkaw lus ncaj nraim rau koj paub ua ntej tias qhov kuv yuav
hais mus no, tsis yog kuv yuav hais los twv koj los yog los hais tseem
koj tam rau Ilean nawb. Kuv tsis muaj feem xyuam yuav hais kiab khais
rau Ilean, nws mam li tim tsum nws tus kheej rau koj.
Ntawm kuv tus kheej ces kuv yog txiv neej lawm txawm hais los tsis
yuav tam tsis tau li lawv cov poj niam lub siab.  Tab sis tswj xeeb
heev yog hais qhib lug kom koob mus yoj xov los nyog.  Dhau ntawd, yog
hais kom 9 pluag sib luag 8 pluaj sib xws rau suav daws luj thiab taug
ntag.
Tim li mloog koj cov lus mas zoo li koj zoj ob tog lus lawm, puj sis,
kuv mam tooj yim kob tim sam seb koj puj keeb peev xyuam puas thoob
xam to nrog.  Yog muab txhais yooj yim ces lo lus Ilean hais "txhua
tus txiv neej Hmoob yeej khib poj niam" ces yog li koj hais lawm, tiam
sim yog muab luaj zoo zoo ces nws tsuas raug rau feem txiv neej Hmoob
uas coj li hais xwb.  Lo koj noog kuv tsi ntsees tias "hmong women are
idiots??" lo no kuv tsis tau txais tias "txhua tus poj niam yeej ruam
qias neeg" tab sis kuv txhais hais tias cov poj niam leeg twg ua ces
raug leej twg xwb.
Tseeb li koj hais tiag, qhov teeb meem tsis yog tias Ilean ntxub
ntxaug txiv neej es nws hais, tab sis qhov teeb meem yog nyob rau
ntawm cov tshab txhais nws lo lus xwb.  Li no, koj thiaj li txhais koj
ib mus lawm ib seem hos kuv thiaj li txhais kuv mus lawm yam.  Txawm
yog wb nyias txhais nyias mus ib zag lawm los ntawd tsis tau yog lub
ntsib lus ntawm qhov teeb meem no.  Lub ntsiab lus teeb meem tiag tiag
ntawm Ilean lo lus yog kev chiv keeb huam yuaj ua noob neej ntawm
Hmoob kev ua txij ua nkawm uas tsis muaj vaj huam sij luag rau ob tog
(poj niam thiab txiv neej) taug.  Nyob hauv Hmoob kab li kev cai ces
cov txiv neej txawm yuav nyiam mus deev 10 tus 100 tus hlua nkauj, poj
nrauj, poj ntsua, thiab luag tej poj niam los cov poj niam yeej tsis
muaj cai yuav cuam tshuam hais hlo li.  Tab sis yog cov poj niam ho
mus deev hluas nraug, yawg nrauj, yawg tsuag, thiab luag tej txiv mas,
au yau, cov txiv neej ho khib cia khib tuag thiab yuav tsim cov poj
niam li cas los tau.  Qhov no txhais tau hais tias txiv neej txoj cai
mas loj ntug ntoob tseg tab sis cov poj niam txoj cai ces yaj ntshis
tsis muaj nyob qhov twg li.
Yaweh, cia kuv ho noog koj, ua li noob neej nriaj teb txoj kev ua txij
ua nkawm yeej coj li peb Hmoob thiab los txawv ma?  Raws li suav daws
keev pom  los thiab tau hnov los mas, nyob rau hauv Hmoob txoj kev ua
txij nkawm, yog hais tias ib tug poj niam twg lam nyiag deev hluas es
tus txiv txom tau ces kawg mag ncaws xwb xwb mas thiaj li tas, txawm
tsis tuag los yeej loo lawm tej tsam thiab plaub hau yeej mag khaub
zig tes cab luag hauv pem teb zoo li tsiaj.  Qhov nws (tus pog deev
hluas ntawd) mag ntaus thiab mag caws ntawd mas tsis luaj twg, nws
tsuas mag ib vuag xwb ces dhau lawm, tab sis qhov nws lub pob ntseg
mag ntim tej lus dev lus npua, lus khawv txiv khawv kum, lus khawv
yeej khawv yws, thiab lus iab lus daws mas yuav nyob nrog nws mus tag
nws sim neej.
Yaweh, ua li kev ncaj ncees rau poj niam Hmoob thiab txiv neej Hmoob
ua niam txiv ho nyob qhov twg lawm es peb ib txhia ho tsis tau hnov
thiab tsis pom dua los?  Koj sim teb qhov true case no seb ua li kev
ncaj ncees ntawm poj niam thiab txiv neej Hmoob puas sib luag sib xws
mad?  Thiab ho nyob qhov twg? Nyob rau Xyoo 1974, hauv peb zos, (true
case), muaj ib tug poj niam Hmoob Lis uas yog nkauj Vaj nws mus deev
hluas los, tu siab, thaum nws los txog tsev tus txiv muab nws ncaws 2
ncawg taw ua ntej nws yuav kag nraum zoov los rau hauv tsev ces ua rau
nws siav tu thiab tuag kiag tam sim ntawd ntawm taw rooj yam tsis
txaus ntseeg.  Qhov loj tshaj mas yog tus poj niam ntawd tsis muaj hav
tsam (chance) yuav hais tau ib lo lus tawm tias qhov tseeb yog li cas
ua ntej nws siav tu.  Tom qab nws tuag tu sia txia zia lawm thiab
thaum neeg zej zog tuaj txog thoob ces tus txiv mam hais tias yog nws
mus deev hluas nraug es tus txiv thiaj li ib nyuag ncaws taw rau nws
plab xwb tab sis nws cia li tuag kiag lawm xwb. Yaweh, koj hais li no
yog es txhais li cas mad?  Puas yog tus txiv neej ntawv txhob txwm tua
nws tus poj? NO.  Tus poj niam ntawv lub txim deev hluas puas tau yog
txim tuag? NO.  Puas yog tus txiv neej khib dhau hwv lawm es nws thiaj
li ncaws nws tus poj niam? YES.  Ua li Hmoob puas muab tus txiv neej
ntawd coj mus teem txim kom tuag mad? NO. Hmoob tseem hnyos tias nyuam
qhuav haum vim nws deev hluas nraug, "cas tuag tsawg."
Thov txim sau tau ntau zog lawm.  Ua tsaug.
Pov

Pov Ham, koj puas yog txiv neej tiag mas? Ua li cas koj yuav coj tog
ua luaj li tsis zoo li tug txiv neej ho zoo li ib tug pojniam ua muaj
lub siab loj siab dav duav tau tag nrog ib lub ntuj. Hais rau koj hais
tias koj tsis tas xiam sijhawm nrog yawm Yag Hawj no tham ntau ntau.
Tus neeg no kuv xav hais tias nws qhov teeb meem ua nws niaj hnub tuaj
cem tus ub tus no hais lus tsiv tsawv yog tshwm sim los ntawm nws lub
neej los tsis yog tim peb leejtwg ntawm nod li. Tejzaum nws muaj nws
teeb meem nrog nws tus pojniam lawm thiaj ua rau nws yog ib tug neeg
ntxub pojniam heev. Vim nws ntxub pojniam heev ces nws pom hais tias
kuv yog ib tug pojniam nws thiaj niaj hnub tuaj cem kuv. Leejtwg hais
lus nyob nruab nrab kom haum pojniam los mob nws siab tibsi li vim nws
lub siab mas xav kom tag nrog cov txiv neej ntxub pojniam li nws
thiab. Ua ua tej thaum kuv kuj xav twj ywm hauv nruab siab hais tias
ua ib tug neeg zoo li Yag Hawj es ntxub pojniam npaum no puas yog tawm
hauv pojniam lub pim los los yog tawm tom qhov av los no thiab. Koj
yeej pom nws tus cwjpwm ua nws coj tsis hloov txij li puag thaum chiv
keeb ua SCH qib kiag los txog niam no lawm. Yog li yog koj yuav los
hais txog ntawm kev huam vaj sib luag ntawm pojniam thiab txiv neej
mas yuav tsis raug nws pob ntseg li ces nws yuav tsum cem koj xwb. Yag
Hawj tus cwjpwm ces txhawb kiag Ilean Hawj cov lus ua rau peb pom hais
tias txiv neej Hmoob yeej muaj mus li Ilean hais. Txiv neej Hmoob xav
caij tswj pojniam Hmoob, yuam kev yuam cai yuav niam hlob niam yau, ua
hluas nraug thoob ntiaj teb los tsis pub tej pojnaim txawj ntse li
Ilean lawv hais ib nyuag los li. Yog hais ib nyuag los mas tsem cuag
dev vwm xwb nws twb tsis pom nws txoj kev txhaum li nws tseem yuav kom
sawvdaws nrog npog nws lub niag qe tsw lwj.  Kuv xav hais tias, peb
tsis tas cem tus muam (Ilean Hawj) li. Ntsia tus nus (Yag Hawj) tus
cwjpwm xwb ces meej peem heev dhau hwv lawm os.
-M

Tus Muam Maiv Nas,
Cia kuv tsis txhob hais txog zaj lus ntxiv lawm ntshe yuav zoo dua.
Kuv nyuam qhuav pib hais li no koj twb tsis xav tsis tawm tias kuv yog
txiv neej los yog poj niam li ces cia tso tseg li no.  Tsis tas li
ntawd, cov phooj ywg hauv SCH no twb ntaus nqi tsis zoo rau kuv tias
kuv tuaj poj niam tog lawm.  Kuv to taub tias zaj lus no yog ib zaj
lus kub thiab chob peb cov Hmoob heev li.
Pov

Pov,
Ua cas tseem yuav teb li koj xwb nas yawg.  Tsam no pojniam twv yus
lawm ntag laiv yawg.  Luag twb hais tias, noj tsis taus yuav tuag,
hais tsis tau yuav swb ces yog tsam no ntag laus.  The way I see it.
There is only one way to show that you are a man.  Thws kiag rau saib
xwb tiag yawg hahahahah...
Luag twb hais tias, kuav txob ntsim yuav yuav ntsev daw no ne.
-Cha.

thov txim..
tus ntawd puas yog pojniam ma????
yaweh
--
Posted via Mailgate.ORG Server - http://www.Mailgate.ORG

Frank,
Yog Ilean Hawj neb ho muaj neb personal problem with each other no mas
kuv tsis paub tej zaum ntshe koj chim heev rau nws lwm yam lawm.  Tab
sis yog hais tias qhov nws hais, "Hmong men are very jealous" no xwb
es koj cia li yuav cem nws ua niag taub hau rog taub hau mental no mas
kuv xav hais tias tsis tau tsim nyog koj hais li ntawd.  Lo puav lus
mas tej thaum yus zoo hais tab sis tsiv rau luag mloog.
Tej laus piv txoj lus tias luag toj kub hnyiab mas ntsia, tab sis yus
toj kub hnyiab mas tsis zoo ntsia. Yog yus poj niam yog ib tug phem
niam tsev thiab tsis zoo nkauj ces ntshe yus tseem xav kom deev hluas
es yus thiaj tau chaw nrauj hos yog tias yus poj niaj yeej zoo nkauj
heev es ho deev hluas no mas yeej kawg muab tua xwb rau qhov yus yuav
ntsia tsis taus nws mus puag lwm tus.
Poj niam Hmong feem coob siab muag muag, lawv txawm khib los lawv tua
tsis taus lawv tus txiv pov tseg ces kawg cia lawv tus txiv yuav niam
yau ces zoo li lawv tsis khib txiv heev.  Hos peb Hmoob lub caij no
mas yeej tsis muaj leej twg yuav tau txiv yau li nawb.
Lub caij no tseem yog lub caij khib poj niam rau peb ib txhia txiv
neej Hmoob.
Tab sis tej zaum 100 xyoo tom ntej no txiv neej Hmoob yuav tsis khib
npaud lawm. Tam sis no ces yus khib yus thiaj yog txiv neej.  Yog tsis
khib mas luag tseem yuav hu ua, "niag yawg tsis muaj noob qes" no
thiab.  Peb ua neeg nyob yeej tsis muaj leej twg perfect. Peb yuav tau
muaj kev sib zam txim.
Paul
----------------------------------------------------------------------