Ib tsoom Hmoob,
Kuv paub zoo tias Nplog liab lub tswv yim tob heev. Lawv cov hlwb twb
do ua rau Hmoob cov hlwb qauj tag lawm. Hmoob rov ntsia Hmoob yog yeeb
ncuab, hos ntsia yeeb ncuab yog kwv luag. Hmoob niaj hnub rhuav Hmoob
xwb los tseem qhuas tias yus heev kawg. Ntuj nis Hmoob, yuav thaum twg
thiab nej thiaj li ntse txaus?
"Nplooj tsawb tsis yog npuag, hmab sua tsis yog kwv luag". Hmoob xwb
thiaj yog Hmoob kwvtij kwvluag, tsim nyog Hmoob yuav hlub Hmoob mog.
Ceev faj txhob poob mus ua tes taw rau yeeb ncuab. Zam kom dhau qhov
luag yuav rov " muab Hmoob roj kib Hmoob txha". Thaum Hmoob tuag ces
luag tias Hmoob tua Hmoob xwb.
Hmoob piv lus tias " Niam txiv sib ceg tas tsis nrauj txag, kwvtij sib
ceg tas tsi nrauj dab",  kuv xav hais ntxiv tias " Hmoob sib ceg tas
tsis nrauj haiv". Tsis muaj leej twg yuav hlub Hmoob lawm, tsuas yog
Hmoob thiaj yuav hlub Hmoob xwb. Thov txhob sib ntxub, cia li tig los
sib hlub mog Hmoob. Kev sib hlub yog pib ntawm yus ua ntej mus, txhob
tos lawv hlub koj ua ntej. Kev sib hlub kom pib tam sim no mus txhob
tso tag kis.
lc

Zoo ntau, Lee Chong. Ab yaj.... has npaum twg los nyaj yuav tsiv tsi
dlhau yug tug nam yeebncuab kws lu quas nraim ntawm yug lub cev ces
kawg yuav zoo le ntawd moog tam puav tom ntej saib ho yuav txawv le
caag xwb lauv.
Ib qho kuv xaam pum tas yooj yim heev mas yog ca le tso Hmoob tseg es
moog yuav puj maab puj sua ces ib ob tam ntxiv peb tsi tau sis nraus le
peb pum nuav lawm mas...
ms

Ua phooj ywg nrog Hmoob ntau zaug kuj tau yeeb ncuab thiab ov.

Hmoob,
Xuab zeb xwb, yog muaj moov zeb sib los tov twb khov tau tsheej simen.
Mov hau xwb, yog muab xab nphoo xyaw twb txawk qab zib yog cawv. Tab
sis, tos xuab zeb ciaj simen thiab mov qab taus ua cawv los vim muaj
COV POOV XAB COJ LOS TIM RAU. Peb Hmoob li vim yog tus ncua tsi muaj
lub poov xab zoo. Hmoob tej poov xab uas niaj hnub no muab nphoo rau
cov mov twg ces cov mov ntawd cia li qaub thiab iab lawm xwb. Hmoob
yuav tsum tau ua puab dua ib cov poov xab uas zoo tshaj thiaj yuav ua
tau kom Hmoob txaum cawv qab zib taus.
lc

Lee Txoov:
Thov kom Hmoob khaws koj cov lus.
Ua Tsaug!
Charlie

TUS KWV NTXAWG   LE  CHONG , koj mas txawj hais kwv txhiaj kawg
yom , me kwv ntxawg  yeej meem cia cov niag hmoob nyab laj  thiab hmoob
tsis yog nyab laj no sib cav sib ceg kom txaus txaus lub siab los mas
yawg , vim lawv pom tau hais tia  txoj kev lawv taug  ma zoo tshaj
plaws   vim li no , yuav tau cia lawv sib cav  sib ceg   thaum kawg seb
leej twg thiaj ua tau txoj zoo  los pab cawm peb haiv hmoob nyob ua lub
neej muaj vaj huam sib luag vam meej  nrog luag ua nom ua tswv , ua laj
ua kam , ua lag ua luam , kawm ntaub kawm ntawd   nawb mog . ghov tsis
zoo mas ntshe  tsuas yog tia lawv  nguag sib cav xwb  e tub nkeeg  loj
npab ntshi  siv lub zog , siv lub hws  tsim txoj kev vam meej xwb laub
.  thaum ub  peb ua tsov rog  e twb tsis yog tua tus nyab laj nplog
thiab tus nyab laj liab xwb nev  koj seb thaum kawg  sawv daws thiaj li
pom tau hais tia  cov niag tuaj  ua lub neej rau  Amelivka no thiaj
muaj thiab vam meej xwb no nev .  yog leej twg zaj yog yeej meem hais
tuaj ntag , yog leej twg zaj vam meej dua cia lawv yeej meem ua ntag .
KUV NTSHAI TSAM KOJ YUG TAU IB PAB DEV  TUB NKEEG   TSEM TSEM UA TAU
XWB   TSIS KAM MUS RAWS NGAIJ XWB YAWG    ntshe tu tu lub siab mus noj
Nplaum xwb .
tub ntsuagnoshmoob

loj
Tub ntsuag,
ua tsaug rau koj cov lus,
Tos kuv txhob txwm hais cov lus no los vim kuv pom tias ib txhia Hmoob
tseem tsaug zog, hos muaj ib txhia Hmoob dig muag thiab lag ntseg lawm.
Tab sis muaj tej tus Hmoob qhib muag tsus ua rau Hmoob. Peb tos tsis
taus nej lawm, peb rua ncauj us tshuav tuag xwb. Nej tseem sib ceg ob
tsam thiab ces peb tuag tas lawm, nej twb sib ceg tau 30 xyoo lawm nav,
es tseem yuav sib ceg txog thaum twg thiab thiaj li muaj ib tus yeej
tus swb? Peb Hmoob ib txwm hla tsis dhau yeeb ncuab lub tom txwv li,
tsis hais nyob pem tuam tshoj, Vietnam, Laos, Thailand thiab U.S.A. Tej
no yog Hmoob tus yam ntxwv tsis zoo xwb. Yog peb tsis cheb, tsis
ntxuav, tsis tshem tus yam ntxwv ntawd ces Hmoob yeej yuav zoo li no
mus ib txhiab ib txhis tsis pauv hloov li xwb. HMOOB LUB NEEJ QUAJ QW
TOS HMOOB TXIJ THAUM NKAUJ IAB THIAB NRAUG OO NKAW KAV NTUJ LOS LAWM.
TXIJ LI KEEB KWM CIM TSEG XWB CES HMOOB LUB NEEJ TWB TOS HMOOB TAU
6,000 TAWM XYOO LAWM. TSEEM YUAV YOG THAUM TWG THIAB HMOOB THIAJ RAS?
Kuv yuav ua tiag nyiaj ntxeem tiv mas tab nruam mas khawv mloog sawv
daws cov tswv yim thiab hais kom Hmoob thim xav zuj zus. Kom Hmoob
txhij rau thaum xwm txheej ntiaj teb dhos kom tau.
lc