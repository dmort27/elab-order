Cov yawg,
Yog Faj hais muaj tseeb muaj tsum tias Faj TUAV MESKAS lub TXHABNYIAJ
no nej pos kam hais kom yawg coj mus pab Hmoob tim Nplog teb maj? Kuv
ntseeg tias tag lub hlis APRIL 06 no cov qub nom qub tswv nyob Nplog
teb yuav raug HLOOV txog ib nrab ntau laiv. Cov nom tshiab feem ntau
yuav yog cov tub txawg tub ntse thiab tub lag tub luam lawm. Tus
koostsham mas kuj tseem yuav tshwj cia nyob ua lub kaus roos rau ntawd,
tab sis, kam coj noj coj ua yuav hloov kom haum ntiaj teb zuj zus.
Txawm peb yuav hais npaum tug los kom nco ntsoov tias Hmoob thiab Nplog
kawg yuav koom nyob ib lub teb chaws xwb thiaj tag. Peb yuav tau pab
txhawb cov Hmoob ua nrog luag ua laj ua kam kom muaj suab muaj npe,
hais lus kom muaj kuab muaj tshuaj, luag thiaj yuav tig los ua zoo rau
peb Hmoob. Kuv ntseeg tias yog Hmoob nyob txog twg,  peb yuav tau mus
txhawb Hmoob qhov ntawd es luag thiaj pom qhov tseeb tias peb sib pab.
Nej txhob xav tias cov kwv tij Hmoob tid tsis muaj peev xwm no
laiv...Peb twb tsis yau nqes tes pab, tab sis luag twb qhuas kawg lawm
hos.
Sib ntsib dua...
TseemYeej.

Faj,
Koj ua ntsuas ntau ncauj hwv nawb. Tsis yog hais tias nrog peb zaum vas
phiam tag xwb txawm siv coj tej phiam mus qhia laiv. Yuav tsum tos txog
caij txog nyoog tsim nyog qhia mam qhia meb. Koj pheej ua dog dig li ko
ces luag lwm tus kuj paub peb tej secret tag lawm luas pov. Yog peb ua
tau li hais ces kuj tsis ua li cas tab sis yog peb ua tsis tau ces ib
txhia kuj kes txig rau peb luas pov....Koj yuav tsum xav hais tias Xej
lawv ob peb tug twb tos rawv koj cov xov ces yuav rawm tshum xwb no
los...he he he Nej txhob qhia kwv Xej hais tias kuv hai li ntawd no
nawb...

Phooj ywg Phiaj,
Ua cas es yuav hais txaug luag ua luav naj.....hais ncaj nraim rau
Xejthim los mas....Peb sawv daws muaj dab tsi zoo mas txhob pub rau Faj
hnov xwb nawb....tsis tag li ntawd Faj yeej ua poj ntxoog rau txhia
txhua txoj kev nad.....koj hais li ntawd es Xej qhov postntawd muaj
tiag-g los?

Phooj ywg Phwvnyawm,
Yog muaj tseeb li koj hais no tiag sais phooj ywg Fajkhaum mus deb heev
li lawm laiv. Cia kom muaj cov mus deb li no thiab es thiaj muab tau
xov thoob qab ntuj no rau peb hnov 24/7.
Phooj ywg Faj,
Rau siab ntso ua koj teg hauj lwm peb thiaj tau xov xwm. Tab sis raws
li hais rau phooj ywg Tseem Yeej mas cov Hmoob hav zoov tsis yog hu
tuaj kom koj mus ua kas moos cawm lawv hos yog hu tuaj thov mov noj xwb
no. Ua li koj ho teb li cas rau lawv xwb?
Raws li koj hais mas koj twb yog ib tug ua consultant rau US cov
programs uas ib xyoos twg lawv muab $5 million nyiaj mus pab Nplog
ntawv, koj yuav tau hais kom US thiab Nplog muab li $100,000 mus yuav
mov pub rau cov nyob tom hav zoov noj. Yog lawv tsis yuav mov rau cov
nyob tom hav zoov noj ces cov tov kawg ua teb yaj yeeb, ua luam yaj
yeeb, thiab ua laib ua coos nyiag noj nyiag haus. Tsis tas li ntawv xwb
lawv tseem yuav los tsim kev kub ntxhov rau niam txiv pej xeem Nplog
thoob teb chaws mas haj yam yuav muaj teeb meem loj. Kuv xav mas
$100,000 xwb yeej yug tau cov Hmoob hav zoov ib xyoo lawm nav. Tab sis
lub xyoo uas koj kom lawv yug Hmoob hav zoov ces koj hais rau Hmoob hav
zoov kom tawm los ua noj ua haus tsis txhob nkaum tom hav zoov lawm.
Yog lawv tsis tawm los ces Meskas yuav tsis yug lawv ntxiv lawm.
Hmoob ces yog thaum twg koj muab tau mov rau Hmoob noj cuag li dab ua
yees siv xwb ces koj xav kom Hmoob tsim kev kub ntxov los Hmoob yeej
tsis kam li lawm os. Qhov no xwb kuv xav hais tias koj yuav tsum ua tau
xwb vim koj twb yog ib tug consultant rau US thiab Nplog ne, ntshe koj
ho tsis yog tus tseem es koj ho yog niag phlaub mag phlaub mog xwb mas
hais tsis tau. Koj xav li cas?

Phooj ywg Phabej
Uacas es tseem hais tug niag zoo li ko naj? Koj twb hais tias koj ploj
tau 2-3 weeks twb yog Faj neb mus da quav puam sem lawm no ned....koj
twb hais tias xav paub ces kom nug Fakhaum no laid.......Kuv pom zoo li
koj hais nawb...kom Faj lawv cia li thauj mov thiab lauj kaub tais diav
rau cov pem hav zoov xwb ces hauj lwm tiav lawm no naj....

Phooj ywg Phwvnyawm,
Yeej muab tseeb li koj hais tiag los mas, kuv los tseem mus laij tau
2-3 hnub no lawm thiab. Tab sis mas phooj ywg Faj wb nyias dhia mus
raws nyias faim thiab ov. Kuv faim mas tsuas yog xawb puam sem nkaus
xwb hos yawg Faj faim mas yog xawb puam si. Kuv faim mas yog tsw
ntxhiab xwb hos yawg faim mas yeej si laws li ov.
Yog koj pom zoo li kuv thiab ces wb (peb) cia li sawv cev cov tim hav
zoov txhos cog pe thov kom yawg Faj lawv cov hlob cia li thauj zauv
mov, pav vov pam pua, lauj kaub tais diav, thiab dej tshuaj mus pab cov
tim hav zoov ua ntej lawv tuag tshaib tag.
Cia ua li no, wb txaum yim kiag rau yawg Faj seb yawg yuav teb li cas
xwb tiag? Koj ua tij ces cia koj ua tus qhib ncauj lus es kuv mam li ua
tus qaij caug pe, yom?

Faj,
Kuv twb kom ua ntsuas ncauj ntau hwv no ne. Koj saib tsam no Phabej
nkawv kom coj nyooj hoom tshau qab mus pov mov noj thiab khoom siv rau
peb tej pejxeem saib koj yuav hais li cas nawb. Yuav tau xyuam xim me
ntsis nawb. Tab sis nkawv kom xa nyooj hoom tshau qab xwb koj txhob
txhawj vim nyooj hoom tshau qab xwb...Nkawv hais nyooj hoom tshau qab
ces txhais tau hais tias peb tsis tas xa los tau. vim txhua yam yog
tshau qab ces yeej ntim tsis tau dab tsi rau hauv ne.

Phooj ywg Phiaj,
Yog nej caij cov nyooj hoom tshau qab xwb mas tsis luaj twg tab sis
mloog mas zoo li yawg Faj nej cov hlob pheej tsav cov nyooj hoom tshau
quav ntau xwb. Txawm yog yawg Faj neb tsis tau tsav cov tshau quav kiag
los luag cov hlob zog neb yeej tsav cov tshau quav ntawv los tau 30
xyoo no lawm. Luag cov hlob yeej niaj xyoo npav caij cov nyooj hoom
tshau qab mus pov mov rau Hmoob hav zoov noj no tiag tab sis mas xyoo
twg los pheej pom tsav cov tshau quav nkaus xwb. Tsis pom mus pov mov
rau Hmoob hav zoov noj li hos pheej pom mus pov quav kom lo lawv nkaus
xwb.

Phabej,
Koj pheej mus laij-j es mus laij qhov twg xwb naj?
Kuv los ntshai lub weekend yuav tuaj no yuav tau mus laij li koj thiab
od....
Yog paub tej thaj chaw zoo-oo laij kuj qhia rau peb ho mus laij thiab
sab yom?
Tsis yog li ces wb rov mus laij lawm puag tim zos Pham Maij Kauj xwb
los mas.....

Faj,
Cov KujXaj qw-w no mas yog tshuav Nplog ib co se siav neeg them tsis
tau tag rau Nplog Liab yog li ntawd thiaj li tseem niaj qw kom Nplog
Liab mus muab cov Hmoob pem hav zoov tua txi dab. Cov es tshuav Nplog
ib pob su tsis tau ntim, ib tug qaib rau ncoo tsis tau ntawg ces cias
nyias mus them nyias ntiag tug raws nyias siab nyiam ib yam li yawg
Hmoob Vaj es mus ntim Thaib su thiab mag Thaib muab ntawg rau ncoo.
Nplog liab sau se siav Hmoob tau 30 xyoo no lawm los cov KujXaj qw-w no
siab tseem tsis tau qhuav dej plawv tseem tsis tau qhuav ntshav es
tseem niaj hnub muab Hmoob ntawg mus rau Nplog txi dab. Tseem tshuav
ntev npaum li cas es cov Hmoob hav zoov thiaj li yuav them tag cov
KujXaj tim no cov se? Ntshe yuav them tsis txawj tag li lau.