SCHers:
Care to make any comments about this articled written by one of our
doc's?
-----------------------------------------------------------------
By Dr. Neejzoo T. Yaj
Published Friday, March 31, 2006
Peb Hmoob muaj ib zaj dabneeg piav tias Hmoob thiab Suav sib txeeb faus
lawv ob tug neeg tuag laus laus ze rau ntawm ib lub pas zaj. Txoj kev
faus tej laus ze tej chaw zoo li ntawd yog faus kom tau lub zoo looj
mem, los yog faus kom tus tuag tau mus nyob kiag rau zaj txwg zaj laug
lub yis pliaj ces tus laus ntawd yuav txawj phlis los sis rov
thawjthiab yug dua ua neeg nyob. Thaum nws rov yug los ua nws tiam neej
tshiab, nws yuav muaj fwjchim thiab muaj peevxwm heev. Nws yuav tau ua
nom ua tswv muaj txiag nplua nuj thiab ua lub neej vam meej nto moo.
Nyob los tau li ntawm xya yim xyoo tom qab txawm muaj ib co Suav tuaj
nrhiav ib tug menyuam Suav ua si ntawm ntug pas zaj. Raws li Suav txoj
kev ntseeg, tus menyuam Suav ntawd txawm yog tus yawg Suav laus laus
uas lawv muab faus rau ntawm ntug pas zaj rov thawjthiab yug los lawm
ntag. Cov Suav tuaj nrhiav nws mus ua lawv tus Huabtais. Suav nrhiav
npaum li cas los tsis pom muaj ib tug menyuam Suav li pheej pom yog
menyuam Hmoob xwb. Cov Suav ntawd thiaj rov mus tham qhia rau lawv cov
kevtxwj lausneeg tias lawv tsis pom menyuam Suav li, lawv pom ib tug
menyuam Hmoob xwb. Cov kevtxwj lausneeg Suav thiaj hais tias "yog tus
ntawd ntag los mas, nej cia li mus coj nws los".  Cov Suav thiaj rov
tuaj coj kiag tus menyuam Hmoob ntawd mus ua Suav tus Huabtais lawm.
Peb Hmoob tsis muaj Huabtais vim peb tsis nrhiav peb tus Huabtais.
Huabtais twb niaj hnub nrog peb nyob los peb yeej tsis hwm tsis pab.
Peb cia peb tus Huabtais ua ntsoj ua ntsuag, tsis pub nws muaj fwjchim,
cia nws txom nyem, nyiaj tshaib yoo nqhis, thiab cia Mab cia Suav coj
mus ua lawv li Huabtais. Yog Mab Sua hwm lawm no ces Hmoob mam hwm, hos
yog Mab Sua tsis hwm ces Hmoob yeej tsis saib tsis pom tias nws tseem
ceeb dabtsi li. Vim li cas kuv thiaj hais li no? Cia kuv muab ob peb
yam piv txwv coj los rau nej xav.
Raws li kuv kev tshawbfawb pom mas peb yawg hlob Phas-Nyas Tub Npis
Lisfoom yog Fab-Kis tsa ua nom. Tom qab no kuj yog Vaj Ntxwv Huabtais
Los Tsuas rub mus ua ib tug thawj sab laj ntawm Huab tais xub ntiag.
Hos yawg hlob Vaj Pov ces yog tseemfwv Amelikas tuaj tsa nws ua ib tug
thawj tub rog nrog coj peb Hmoob tiv thaiv kev Koom Tshas nyob rau
Axias Sab Naj Toobfab (Southeast Asia). Thaum Fab-Kis, Los Tsuas thiab
Amelikas hwm thiab pab txhawb peb ob tug thawj li hais saum no, peb
Hmoob li mam hwm nkawd xwb. Thaum luag tso tseg tsis txhawb tsis pab
lawm, peb sawvdaws kuj cia li nyob plau ua tsis tau dabtsi li thiab.
Niaj hnub no peb ib co tub ntxhais hluas kuj kawm tiav ntawv coob coob
tus nyob rau tej teb chaws vam meej xws li Amelikas, Fab-Kis, Canada,
Australia, los Hmoob yeej ntsia tsis tseemceeb. Tus twg xav pab Hmoob
mas Hmoob tseem xav hais tias yog yuav ua liaj saum Hmoob nrob qaum
xwb. Tus twg tham nws tej tswvyim tawm mas Hmoob twb tsis xav mloog twb
tsis xav hnov. Yog nws hais tias yog yuav daws Hmoob qhov teebmeem mas
yuav tau ua ntaub ua ntawv li ub li no thiab yuav tau siv ib peev nyiaj
txiag los leg tej ntaub ntawv thiaj tau no mas Hmoob yeej tso tes plau.
Txoj kev pab Hmoob mas Hmoob xav kom pab tag nrho yus lub tswvyim, yus
li nyiaj txiag, sijhawm thiab dag zog huv tib si mas thiaj yog pab. Yog
tsis li ntawd mas Hmoob yeej tseem hais tias yog "ib tug niag neeg
tsis paub qab hau dabtsi". Tab sis thaum Amelikas los sis luag lwm
yam neeg txais coj peb tus neeg uas peb hais tias "tsis paub
dabtsi" ntawd mus ua haujlwm rau luag, luag them nyiaj rau nws txoj
kev txawj, rau nws lub tswvyim thiab dag zog lawm, thaum ntawd Hmoob
mam rov pom hais tias Hmoob tus neeg ntawd tseemceeb thiab muaj nqis.
Thaum ntawd Hmoob li mam rov tuaj vam rov thov nws pab Hmoob dua. Thaum
zoo li no lawm ces kuj ua rau tus neeg Hmoob ntawd tu siab kawg lawm.
Nws tsuas lam pab txij li nws tus ciaj ciam lawm xwb vim tias thaum
ntawd nws yog luag tus neeg txawj uas luag txib nws lawm. Nws yog luag
tus "Huabtais" uas luag hwm lawm. Thaum peb ntsia li no ces pom tau
tias Huabtais Hmoob khiav mus nrog luag lwm haiv neeg nyob tag lawm!
Yog peb yuav tsheej tau ib haiv neeg muaj Vaj Ntxwv Huabtais kav mas
ntshe yuav yog peb tso peb li tswvyim, nyiaj txiag thiab dag zog los ua
ib pawg uake xwv peb thiaj li tau ntau lub tswvyim zoo, muaj peev nyiaj
txiag loj los ua thawj lub zog, thiab muaj tub txib tub txuas txaus los
leg tej dej num peb xav yuav xav tau. Ntxiv ntawd, peb yuav tsum paub
hwm, ntseeg, qhuas, thiab txhawb peb cov neeg rau lawv txoj kev paub
txoj kev txawj tiag tiag mas peb thiaj yuav nrog luag zoo. Thaum ntawd
li mam saib saib Huabtais Hmoob puas rov los nrog Hmoob nyob!

Zhen/CSY,
Zaj niag dab neeg uas Dr, Neej Zoo hais ko ces ham tsis raug peb sawv
daws pob kub tag tug les es. Tab sis peb Hmoob mas thaum luag hais li
ntawd mas peb yeej deny hais tias yus tsis ua li .Yus mus taw tes rau
tus ub tus no hais tias lawv thiaj coj phem xwb hos yus mas yog tus coj
zoo. Yog hnub twg peb tsis lees peb tus kheej hais tias peb yog tus
phem ntag es peb yuav tau kho ntawd peb tus kheej tuaj ces zaj niag dab
neeg no yeej yuav nrog peb Hmoob ua neej mus ib txhis.

Yog lawm.  Huab tais Hmoob yuav tsum muaj pej xeem kav.  Pej xeem los
yuav tsum muaj huab tais tswj mas thiaj yuav zoo li luag lwm haiv neeg.
Thaum ub Hmoob sawv saub.  Saub pheej vwm, tsis tshuam ncaj, thiab kav
tsis ntev.  Saub tshiab rau tiam no, yog tej tub txawj ntse lawm ntag.
Tus ncaj los kuj muaj; tus yuav kaus pej xeem los kuj muaj.
Hmoob yuav sawv huab tais yuav yog ib tus saub hmoob uas ncaj ncees tsa
mas Hmoob thiaj sawv taus huab tais.
Qhov teeb meem yog saub hmoob txom nyeem pej xeem tsis hwm nws.

Ab yaj!  Kuv cov lus kuv hais mas cas yuav niaj hnub hais uas circle xwb.
Uas cas nej tsis muaj ib tug UNDERSTAND lis.  Kuv hais tas los hais thiab
tias "TSIS MUAJ IB TUG NEEG NYOB HAUV LUB QAB NTUJ KHWB NOS YUAV NCAS
THIAB ZOO NPOM LIS NEJ COV HMOOB NOS HAIS."  Txoj cais zoo yuav uas taus
sawvdaws mus raus txoj kev ncaj nceej.  Nej yuav tsum paub hais tias yog
leej uas taus nws txoj haujlwm haum txoj cais lawm ces nws yeej ncaj lawm.
Tus neeg los sawv cev ntawm peb hmoob yuav tsum raug tsij kom haum txoj
kev cais zoo.  Tswm nws yuav muaj tswv yim npaus lis cas peb yeej tsis
txhawj lis.  Yog tsig haum ces nws yuav tsum zoo, thiab yeej yuav tsum
taus uas zoo.

Nyob zoo cov kwv ti phooj ywg sawv daws.
Nej hais tias peb hmoob tsis txawj sib hlub thiab tsis txawj sib
txhawb.  Nej puas xav tau tias nej cov uas tuaj sib tham rau hauv no
feem coob yog cov kawm ntawv tau Bachelor rov yav xwb tab sis mas sawv
daws tuaj sib ceg xwb thiab hais lus phem phem xwb.  Piv xam tias ib
tug hais ib zag tuaj nws twb tsis tau muab tus ntawd cov lus coj los
saib kom meej meej tso, nws txawm siv cem luag tias luag yog "stupid,
los raum lawm".  Ua li cov uas kawm ntawv qib siab li nej tsuas paub
cem neeg xwb los ua cas? Ua li thaum nej sawv daws mus nkag ib lub rooj
sab laj ais sib tham ces nej ib tug cem ib tug xwb los?  Yog leej twg
hais tsis haum nej siab ces nej kawg cem xwb puas yog?  Yog nej cov
txawj ntse zoo li no xwb ais yuav ua cas peb hmoob thiaj hwm thiab
txhawb nej?
Nej cov txawj ntse puas xav tau hais tias yog ua li cas ais peb hmoob
nyob mes kas txawj ntawv coob tshaj tab sis hos muaj cov liam coob
tshaj thiab? Nej puas muaj lub tswv yim tias yuav ua cas ais nej thiaj
pab rub thiab coj peb hmoob kom dhau tej kev liam no?  Nej puas muaj ib
tug hais tias yuav ua lub siab dawb paug pab hmoob?
Kuv hnov tias muaj ib txhia pab hmoob coj hmoob mus thov nyiaj welfare,
thaum kawg deev hmoob tej poj niam thjiab no, ua li nej puas hnov?  Yog
tsis muaj ces haj yam zoo, yog muaj ces nej yuav ua cas hmoob thiaj
ntseeg cov txawj ntse?
Peb hmoob yog ib haiv neeg tsis nrog luag muaj teb muaj chaws, yog ib
haiv nyob dais luag xwb.  Peb hmoob zoo li ib tug me nyuam ntsuag nrog
luag nyob xwb ais thiaj tu tu iab thiab tsis ntseeg leej twg li vim peb
xav tias ntshai tsis muaj neeg hlub peb.  Li no peb thiaj yog ib haiv
neeg ua tsis ntseeg yus tej thawj coj vim tias leej twg los coj los
txawm zoo li yuav dag noj pej xeem taub hau xwb.  Tsis tas li no peb
hmoob muaj lub xeem. Lub xeem no mas peb ntseeg tias leej twg yog yus
xeem ces leej twg txheeb yus.  Luag lwm xeem los ua nom ces yuav tsis
hlub yus.  Piv xam tias tus nom yog hmoob lis ces zoo li nws hlub hmoob
lis dua thiab Hmoob Lis txawm ntseeg nws dua thiab. Li no ais peb thiaj
li tsis txhawb peb tus coj heev vim tias yog nws tsis yog peb xeem ces
nws yuav tsis hlub peb.  Tus coj los yog tsis yog nws xeem ces nws yeej
ntseeg tsis tas thiab.  Ib yam li thaum i Vaj Pov ua nom nyob looj ceeb
los nws twb
tsis tshua ntseeg Hmoob Lis thiab ces kuj ua rau Hmoob lis tu siab ces
Hmoob Lis kuj tsis tshua ntseeg nws lawm thiab. Yog zoo li no ais peb
hmoob thiaj tsis muaj tus twg los coj tau li.
Ces nyob Mes Kas peb thiaj muab peb faib ua 18 xeem ais kom ib xeem xa
nws tuas coj tuaj sib koom ua ke.  Qhov no nw kuj zoo thiab nws kuj
tsis zoo thiab vim nws muab peb faib ua 18 pab ce peb haj yam hais tsis
sib haum.  Ua cas peb tsis ua li tej tawv dawb ais ua ib xwb?
Yuav kom peb hmoob los coj tau peb hmoob mas ntshai peb yuav tsug txhob
muab peb lub xeem ua loj thiab cov tub txawg tub ntse los yuav tau ua
lub siab dawb paug pab peb Hmoob tiag tiag li.  Thiab yuav tau ua lub
siab loj zoo li cov tawv dawb ais yog thaum twg peb muaj ib co neeg
txom nyem tsis muaj vaj muaj tsev nyob lawm ces eb yuav tau sib sau
nyaij ib leeg me ntsis mus pab kom lawv dhau lub caij txom nyem ntawd.
Kuv xav tias muaj ib txhias yuav cem kuv tias "stupid" tab sis kuv hos
xav tias muaj ib txhia yuav tsis cem kuv thiab.

chao,
Ua li cas nyob nyob es thiaj li tuaj hais ib zag lus chim siab, tu
siab, thiab tshaw txog meskas txoj kev sib hlub ua li kod ne?
Chim siab ua cas cov tuaj hauv no yuav hais lus phem ua luaj li-peb
nyob teb chaws vam meej lawm ces yeej yuav muaj tej ntawd mog.  Peb
yuav tsum muaj tus hais lus phem, tus hais rau sawv yuav tau, thiab tus
hais tswj sawv daws.  Cov yuav tswj sawv dawd yeej tsis lam tuaj hais
lus dog dig li koj pom nyob hauv no.  Tiam sis nco tsoov tias yuav
txawj thiab ntse los yeej yog kawm los ntawm cov neej hais lus phem
thiab hais ua dog dig ntawd los thiab xwb.  Cov hais tau rau sawv dawv
yuav ces sawv daws yeej paub ib yam lawm ces yuav tsis tshuam muaj ab
tsi kawm.  Cov yuav tswj ces luag yeej tswj ntawm lub neej tiag tiag
uas yog hauv tsev, lub zog, lub lav, thiab teb chaws lawm.
Tu siab tias ua cas yuav cia sawv daws liam-qhov tseeb tiam cov liam
ces yeej nyiam txoj kev liam ntaws.  Koj yuav muaj txoj kev zoo npaum
ca los cob qhia los yeej tsis thoob tsib, tos tsog lis.  Yog xav liam
ces cia liam kom txaus ntag.
Tshaw txog meskas txoj kev sib hlub-meskas los muaj teeb meem ib yam li
peb no thiab.  Qhov txawv zog ces yog nyias ua nyias mus vim txoj kev
lawv tawb teeb tau tiav thiab zoo cia rau sawv daws taug lawm.  Leej
twg taug txoj kev ntawd yeej pom tej lawv ntaws ntag.  Ntawm peb hmoob
18 xeem ces tseem yog kev nrhiav tswv yim saib yuav muab hmoob lub neej
teeb rau li cas xwb.  Qhov ua sib tawg tsis sib pab yog qhov ua nyias
tseem heev heev nyias.  Tsis tas li ntawd, ib pab yeej heev zog ib pab
thiab vim lawv kawm thiab tswj tau lawv pawg neeg.
Yuav ua tau lub siab dawb thiab loj, ces txhob tos yus xeem kiag, kav
tsij pib ntawm koj mus ntag.  Yog peb ua tau li no lawm, tsis ntev xwb
peb yeej muab tau peb lub neej tej kev chim siab, tus siab, thiab tshaw
ntawd los teeb tau nyias muaj nyias chaw lawm ces peb yuav caum cuag
cov tawv dawb lawm thiab.

Chaol,
Kuv hais ncaj lau ntawd lub xeem mas pebyeej yuav pov tseg tsis tau li.
Kuv tus kheej kiag los thaum tawm rooj,public, mas kuv hais kom txhob
muab lub xeem los hais tab sis thaum rov los ces kuv yej hais tias peb
pab me Hmoob Vaj no mas yeej meem ua kom yeej lawv kiag no xwb. Kuv xav
hais tias 99% ntawd cov xeem yeej hais li kuv xwb. Kuv xav hais tias
ntshai yuav ntev lau hais txog qhov txhob muab xeem los ua kasmoos los
yog kev sib cais.

Phiaj aw....
Yog koj tseem qha peb le ko ces koj tej lug ntuag, lug tswj hab lug
cheem kws koj faib rua peb yaav dlhau lug tsis muaj nqes dlaab tsi le
lawm os.... Kuv tsis ntseeg tas ib tug txiv neej Moob qoogx le koj yuav
coj nqaim taag npaud nav.... Please...
nqq

***@hotmail.com  aka sayasith aka nhia chao yang stupid,
Koj posted qhov post ntawm ko yog koj thuam yawg los yog koj qhuas yawg
ma? Qhov kuv xav mas yog koj muab coj  los thuam yawg thiab thuam peb
cov hmoob xwb.
Tus neeg ruam li koj ces tshuas muaj qhov qhuas nplog liab xwb yeej ua
tsis tau ab si pab hmoob li os.
you are stupid,
Amen