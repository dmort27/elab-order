Nyob zoo xyoo tshiab rau nej sawv daws...
30 california puas lom zem thiab?  30 nplog teb mas lom zem kawg
kiag.  twb los txog tim no lawm los tseem ua ua npau suav nrog hmoob
nplog ua kev lom zem thiab tiag.

Thov tos txais koj rov los tsev nawb.  Lub 30 nyob Fresno kuj lom zem
kawg kiag.  Xyoo no muaj neeg tuaj coob kawg nkaus.  Tuaj txhua txhia
qhov tuaj mas ua rau peb lub tsiab 30 mus tau zoo thiab dhau mus ua
lub chaw nco rau ntau leej ntau tus.  Cov hluas los kuj tuaj coob.
Cov laus uas tsis muaj pojnaim tsis muaj txiv los tuaj coob.  Lawv mus
pojpob mas hais lus lom zem kawg nkaus li.  Lawv cov no mus las voos
los kuj txawj las voos thiab tseem las tau haib kawg kiag thiab.  Kuv
tseem hnov tias muaj tus puav twb tuaj sib nrhiav tau thiab kab hais
tias dhau no mus ces lawv yuav sib tid-to thiab tej zaum yuav sib sau
los nyob ua ke lawm ntag lau...  Txhais tau tias tsiab 30 yeej tseem
muaj qab hau rau peb hmoob kawg.  Cov hluas los sib nrhiav tau txij
nkawm, cov laus los kuj tseem sib nrhiav tau txij nkawm thiab.
Tu siab uas tshuav nej coob tus tuaj koom tsis tau.  Muaj ib txhia kuj
hais rau kuv tias kom lwm xyoo thov cav kom muaj sib tw pojniam hmoob
zoo nkauj.  Peb kuj sib tham los lawm thiab tabsis yuav cav tsis tau
nawb...thov txim vim peb hmoob lub siab txawv lwm haiv neeg lub siab.
Lub siab yuav tso tsis tau lawv tus pojniam mus sib tw kev zoo nkauj.
Nej yeej paub tias peb cov pojniam hmoob los kuj tsis zoo mus sib tw
li ntawd thiab.  Muaj 2 yam li no - 1) yuav muaj npas ham ntawm nkawd
ob niam txiv vim yuav muaj lwm tus txivneej los nrog tug pog ntawd
tham, thaij duab thiab tseem yuav thov mus las voos thiab.  Koj tsis
mus los koj poob ntsej muag vim koj lub meej mom, koj mus los tsis
zoo.  2) qee tus pojniam ces yog tseem sib tw tau thib ib thiab ces
yuav muaj muaj...phlus tuaj li thiab.  Tej tus tseem muaj cuab kav tso
tau nws tus txiv tseg los kuj muaj thiab.  Yog li no peb yuav tsis
muaj sib tw rau cov muaj txiv lawm.  Cia cov hluas xwb yuav zoo dua.
Yeej paub tias peb cov pojniam hmoob tseem muaj cov zoo zoo nkauj kawg
thiab yog sib tw los yeej yuav muaj cov zoo zoo nkauj tuaj sib tw
nawb, tabsis vim li hais los saum no, yuav tsis cav kom muaj.
Npaj siab nawb, lwm xyoo nej sawv daws npaj tuaj koom peb lub tsiab 30
nyob Fresno dua.  Yeej tseem yuav muaj ntau yam uas lom zem rau nej
xwb.

Kwvtij...aw,
Zaum no mas kuv tsis mus tim Nplog li lawm nawb.......peb cov hluas
nkauj nyob Meskas teb mas haib tshaj cov tim lawm nawb.
Peb noj 30 Fresno mas lub ntuj tshav-v li ces cov zaub laus mas sib do
hnub pib mus txog hnub xaus kiag mas dob-b plaub hau do tag li nawb.
Cov poj nrauj mas yeej tsis paub hais tias koj muaj poj niam li
nawb.....koj txhob lam mus ze thiab hais ib lo lus rau lawv yog koj
lam hais ib los lus ces yeej cuam kiag pob tuaj rau koj laid......haib
npaum li no naj.......koj puas paub thaum ub peb nyob Nplog teb mas
yus tseem mus thab hluas nkauj kom pov pob......zaum no cov poj nrauj
teb chaws no lawv thab kom koj pov pob laid......koj puas paub kuv
muaj ib tug txiv ntxawm nws twb muab 2 tug poj niam ib tug nyob ib sab
mus txog tim tshav pob nws cav mus hais rau ib niag pog tias ....aub
koj zoo nkauj kawg......cia li cuam pob tuaj lo khaus nws niam yau pob
kub ned......yawg 2 niam poj niam cia muab yawg thawb kiag kom mus pov
pob es nkawv mus ncig ib chim mam lo nrhiav yawg......yawg cia li tau
pov pob nrog niag poj nrauj ntawd ib tav su ned.......tej poj nrauj
ntawd haib heev laid....pov pob ib pliag xwb ces kom yawg los kwv kaus
rau nws nkaum tshav........thaum no ces yawg cia li tso kiag ib sab
tes rau saum hluas nkauj xwb pwg lawm las as.....yawg-g hais lus raug-
g hluas nkauj siab ces hluas nkauj xa ib nrig rau yawg.......twb tsis
muaj hws los hluas nkauj ua txuj tias cia kuv muab kuv txoj phuam dawb
no so koj hws no ned.......ha...ha....ha....kuv saib mas cov thaub
laus tseem lom zem tshaj cov hluas lawm...aw.

kwv,
Lam piav, lam tham seb koj mus Nplogteb koj ntsib dabtsi rau peb mloog
maj?  Es txawm tsis muab nyiaj pub cov nkauj hmoob Nplog li lov?
Yim

phwvnyawm-- koj niaj hnub zaum muag zaub ntawm kev xwb es koj nim pom
tej kev lom zem ntawm koj thiab os.  txawm li cas los tej niag zaub
kaj laus laus koj hais koj ces noj daig daig caj dab li ntshe yeej
yuav tsis npaum li cov me zaub mos mos tim nplog teb li lau.  zaub
nplog teb sais tej me nplooj me kav tseem mos mos ntsuab xiab.  thaum
yus noj kiag mas tseem xav xav moov kom ntev ntev rau hauv yus lub
qhov ncauj, tab sis tsis nco qab twb muab nqo tag lawm, noj tag los
xav noj thiab yeej noj tsis txaus kiag li hihihihihi....
yooj aw-- mloog kuv piav saum toj no rau phwvyawm xwb ces koj yeej
paub dhau hwv lawm los mas.  tsis xav piav ntau tsam nruas hnov nruas
to qhov, qeej hnov qeej lov nav haj..haj...haj...