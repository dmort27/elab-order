Tshwm sim ua neeg ib zaug rau ntiaj teb, tsuas nco tau ib zaug los ua
neeg, tsis muaj yuab nco tau ntau zaug los ua neeg. Nkauj Hmoob ua
neeg tsis muaj hom phiaj, tsis pom txoj hauv kev taug, lam tau lam
xuas dub.
Nej txoj kev ntsias ntsoov tim ncauj kes tos tus hlub, ua cas yuav tos
tib cov yawg laus li kuv, hnub nyoog 60 xyoo lawm los tseem yuav tos
ntsia kev ntsov ua luaj li nej, nej cov ntxhais txoj kev tshav ntuj
yuav tshav qhov twg tuaj, nej puas yuav rov pom dua ib zaug 14-15 xyoo
li qub,  kom rov pom dua ib hnub tshiab li qub dua, nej cov ntxhais
mas qhov ncauj luag ntxhawv ntxhi dis ncauj tsis vov hniav, los twb
yog luag rau cov 60 xyoo.
http://www.youtube.com/watch?v=XSy462LnsUg&feature=related
Li no es cov thaub laus thiaj tsav kho siab npaum no rau nej ntag,
yuav thaum twg li tsum tseg mus xaiv tus sib phim li yus thiab ne cov
ntxhais Hmoob noj qub mov khaws qub zaub.
YTK

Ascaas Lis Pov,  cov nkauj no muab kho suab tau zoo dua qub lawm,
thiab tus ntxhais no los suab kuj zoo kawg, kuv tseeg tias txog caij
Hmoob yuav muaj taus teb chaws lawm, rau qhov cov tub ntxhais npaj
txhij mus rau fab kev rag txuj nqua suab los sis "xeem lab pab" no yog
ib yam uas ua rau deev tau tib neeg lub siab thiab, thaum twg los xij
tsuav yog muaj cov tub ntxhais kub siab lug tsim tej li hais los no
txij txhua lawm ces ze ze qhov yuav muaj av nyob ua yus tug lawm ntag
mas, hais txog fab no peb twb tshaj zog nplog lawm. Nplog tseem ua
Hmoob qab lawm ntau.
http://www.youtube.com/watch?v=1W00dOar8uk&feature=related
Yog ua tau xav kom Hmoob los sib koom rau tej lub koom haum uas raug
cai hauv ntiaj teb.
YTK

YTX,
Koj yog ib tug kwvtij Hmoob xam pom thiab paub ntau yam, muaj tej yam
yeej khuam koj siab kawg los koj tsis pom qab hais thiab tsis paub tig
cev. Pom ntau zaus koj tau nqua hu sawvdaws kom muaj kev sib koom
tabsis tseem tsis tau pom tiav ib qho meme li, kuv tus kheej los xav
cuab koj zog koj xob maj tas kev cia siab yim meem ncig saib kom txhua
koj li kwvtij Hmoob thiab yuav caum cuag tus npau Hmoob.
Qhov koj hais txog ntawm tej ntxhais los yog ib qho muaj tswvyim
tabsis tsis muaj kev tawm rau lub tsam thawj li txheej no, thiaj yog
ib qho coj los nruab rau koj thiab kuv peb tej siab ntsws kom tsim nto
meej meej yuav tau hov txha caum lub neej HAIV tiag seb puas dim
txheej xeeb leej xeeb ntxwv tomntej.
Ntawm koj hais tias nqua hu sawvdaws mus koom rau tej koomhaum ua to
cai hauv ntiajteb, koj puas kam piav li 2-3 lub koj muaj kev cia siab
pub rau kuv thiab kuv yuav nrog soj thiab txhawb.
X Z

Tus Dab Laug yaj tshaj koob koj hais kuj yog lawm thiab hos tsis yog
thiab
cov ntxhais tim nplog teb lawv yeej muaj lub hom phiaj zoo qhov lawv
uas
nos yeej yog lawm vim tias tsuas muaj ib txoj kev nos xwb uas lawv
thiaj
yuav dim mus rau txoj kev vam meej yuav tus yawg laus tsis ntev ces
nws
tuag lawm mam mus yuav duas lwm tus hluas me ntsi xwb, yog yuav tos
cov hluas xwb ces yeej tsis muaj txoj hau kev kiag lis ov. cov hluas
yeej tsis
paub tias muaj peb cov ntxhais zoo nkauj nyob tim nplog lis tsis tas
lis
ntawv lawv yuav tau tuaj los tsis paub ib los lus lis tseem yuav xyaum
hais
nkwg tuaj xwb thaum twg mam taui noj. Nyob tim nplog txawm kawm ntawv
siab los yeej tsis muaj hauj lwm uas lis kawg rov qab los tuav kos
hlau xwb
thiaj tau noj,tus muaj hmoos thiaj tau tuaj lawv tseem hlua2 lis yeej
tsis tau lig
rau lawv kiag lis.
nyob zoo

He he he .... yuav tsum tau ua siab loj, tos kom tau lawv tuaj nyob
rau teb chaws vam meej es kawm lawv dim plaws ntawm kev txom nyem
xwb.  Yuav 3 hnub xwb los kav liam nav!!

YTK,
Kuv muaj ib niag kwv nyuam qhuav rov tim nplog los. Nws hais tias ib
yawg Hmoob Miskas mus ua laus nraug txog tim nplog.  Nws mus teem tau
ib tug hluas nkauj Hmoob tuaj puas sis Xas niam tuaj. Yawg mus tos tom
tshaj dav hlau.  Thaum tuaj txog cas tsi yog tus li yawg lub siab xav
li. Tib tus hniav ntxas kaus tsawv hos zoo li luag nyuj hnyav tas mus
li.  Txiv yawg mas tysi zoo ua li cas li. Kawg teem tau tuaj txog lawm
ces lam coj mus saib xyuas me ntsis.  Thaum yawg muab saib xyuas tag,
nws khawm loo txivyawg. Txivyawg mas poob plig tas. Thaij rho loo $4k
mus them kiag rau.  Thiab tseem dag tias nyiaj tas lawm mam los Vees
Cam es mam koj cov tim tsev no xa nyiaj mus ntxiv. Txiv yawg dim plaws
xwb ces qiv kiag kauv txhais lawm ntag. Tseem hu rov los dag pojniam
tias mus ua me ntsis luam es nyiaj tag lawm. Koj pojniam xa nyiaj mus
ntxiv.  Tam tseeb laud... cas yog tus tebleb cov kev lawm mas txawm
mus deb npaum twg los yuav mus li. Nej qhabnab 60 xyoo ko los yuav tau
thim xav thiab nav.  Tsi ua zoo tsam ua li yawg uas poob $30 es mus
dai tuag laiv.
Nej puas tau hnov yawg uas mus loan bank $30K mus tos yawg tus hluas
nkauj tim nplog es twb nce dav hlau lawm tabsis pheej tuaj tsi txog
mad?

Xavzoo,
Zoo siab rau cov lus koj nug kuv, tej kev sib tham no ces zoo tham los
tsiv mloog, txawm muaj txoj kev zoo taug los tsis zoo tham lub ntsiab
rau sawv daws, vim yuav ua rau ntau tus yuav luag yus tias yog lam
hais no. Kav liam cia Hmoob nyias peem nyias li lub siab nyiam, ntawm
lub siab ces xav kom Hmoob los sib sau ua ib tsob ib txoog, tiam sis
peb Hmoob txhua tus yeej zuag kawg rau nyias tus kheej, koj hais kuv
tsis mloog kuv hais koj tsis yuav, koj hais kuv lauj, kuv hais koj
rhuav, puam chawj tsuas lam nroo rau Hmoob hnov lawm xwb.
Xyeejtsawg,
Koj cov lus hais hauv no yeej yog lus kawg, koj hais tias
Ntawm kuv mas kuv xav tias ua ib neeg ib zaug yuav tau yuav cov sib
phim thiab kom yus tsis txhob poob tsim, yog yuav tsis sib phim ces
thaum tsis muaj neeg pom ces thiaj lam xav nrog tus laus mus rau ub
rau no, thaum muaj neeg coob coob mus u ke sib nphoo ntxuas ces tsis
xav nrog ua ke lawm, tus laus xav xav nrog tus hluas ua ke tuav tes
kom luag ntshaw no uas, tus hluas ho txaj txaj qhov muag tsam tej neeg
hluas li yus ho luag yus, ces thaum ntawd tus hluas yuav ua ko taw
ceev nrooj ua ntej tsis to tus laus, yog tus hluas ua qab ces ho nkaum
tsis txawj los maj mam xauj nkuj nki ua qab, ua li no ces ob leeg puav
leej poob ntsej muag tib yam.
Kuv xav tias kev vam meej muaj ob yam, yam ib yog yus ob niam txiv
hluas ib yam los sinb sau ua neej lawm, rau siab ntso khwv tiag tiag
nrog lub tswv yim thiab lub zog, nrog rau txoj hmoov zoo, tsis txhob
maj maj zoo li luag tej uas twb ua neej ntev ntev lawm, yus mam pib ib
tog zuj zus tuaj, tsis txhob toob nkees ces muaj ib hnub txoj kev vam
meej yuav raws cuag yus.
Txoj kev vam meej yam ob yog yus nyob rau lub teb chaws muaj kev vam
meej lawm ces yus txawm tsis vam meej los lub teb lub chaw vam meej
lawm ces zoo li txawm yog yus vam meej thiab, tab sis qhov tseeb saib
seb puas yog yus tus kheej vam meej nrog lub teb chaws thiab.
Qhov uas yuav yawg thaub laus 60 xyoo es yuav tos nws tuag li mus yuav
dua tus tshiab kom hluas me ntsis ntawd, mas cuag li uas yus tsis nqa
ntawv los ua neeg nrog luag ntiaj teb ua neej, tav twg los yam li tsis
muaj kev taug ib sij khaws luag qub ib zaug. Tsuas zoo hais tias yawm
thaub laus tuag sai nev, yog ho tsis tuag, tseem nyob txog 70-80 xyoo
li tuag, thaum ntawd ho muaj yawm thaub laus ib pab me nyuam coob li
5-6 leej me nyuam lawm yawm thaub laus li tuag, thaum no yus ho muaj
hnub nyoog li 40 tawm xyoo lawm thiab, cov luag uas nws xav yuav ntawd
luag yuav tsis xav yuav yus lawm, tej me nyuam los yug los ua me nyuam
ntsuag tsis muaj txiv pab tau li luag lwm cov ua muaj txiv nyob, yog
ho yuav tau txiv tshiab los tsuas rov yuav yawm thaub laus li qub
thiab, tsam yawm thaub txoj sia ho tsis kav ntev ho tuag dua thiab ces
zoo li ib sij tuag ib tug txiv, cuag li uas tus hluas hmoov phem, luag
tej neeg zoo tab ntshai yus lawm, tus neeg xeeb tau lub neej zoo li no
txawm zoo li ua neej ua qog ua dig, ho xav yuav dua txiv los lub siab
ho ntshai tsam rov tuag dua ces ci li ua tus neeg poob nteeg, poob
tsim, tas mus lub neej.
Kwv Cwjmem,
Yog xav li koj hais no ces kuj zoo ib tsam ib pliag thiab mas, li koj
hais tias...
liam nav!!
Hauv lub neej leej twg los ntshaw tus hluas kom sib phim, yog ho hluas
dhau heev lawm los tsis sawm saib ib zaug, ua ib yim neej yog yuav 3
hnub xwb los kv liam ces yog kev phob nyiaj kev lwj siab nyob tsis
tus, tsuas lam tau lub npe tias tau tus hluas no, hauv lub siab tsis
kaj, tus hluas los siab tsis kaj ib yam thiab. Zoo li no ces zoo li
lam nrog luag ua neej nyob xwb uas hauv lub vaj lub tsev twb twb tsis
xws luag tej, lam nyob ua siab puas tsoj puas tsus.
Dr. Taumdub,
Qhov koj hais txog koj ib yawm kwv mus tim nplog tau ntsib tej teeb
meem li koj hais muaj coob kawg, tsis yog ib leeg xwb raws li hnov mas
ntshe twb muaj coob tshaj 10 tawm leej muaj teeb meem lawm tab sis
nyias muaj nyias teeb meem txawv qhov koj tham no. Thiab muaj kiag li
koj hais no ntau leej kuv hnov thiab tiash luas nkauj xa duab muab xov
tooj tuaj ces kuj nyiam daim duab, sib tham sib tham zoo heev nyiaj
kuj xa ntau mus rau, txog thaum mus txog tim nplog mus pom ces tus me
me phem dab tuag, tab sis tham txhaum lawm ces lam nrog ua ke 2-3 hnub
li mus lwm qhov kom nws txhob paub yus qhov chaw muag siab hais li.
YTK