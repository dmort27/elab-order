Zaum no yuav los teb MoobLajLeeb los lus noog txog txoj kev sib hlub
hauv lub ntiaj teb no.
Kev sib hlub hauv lub ntiaj teb no muaj ntau theem. Muaj txoj kev sib
hlub tshiab uas ua mes kab nqos vias quaj ziv pes niab, koj nco ntsoov
kuv, kuv nco ntsoov koj, ib tug tsis xav ncaim ib tug mus lawm ib
pliag li. Theem kev sib hlub zoo li no yog thawj thawj theem ntawm ib
nkawm nkauj nraug lub neej uas tshwm sim thaum nkawv tseem tsis tau
sib paub siab thiab nyuam qhuav sib pom xwb. Thawj thawj theem kev sib
hlub no yog ib theem uas raug neeg ntiajteb siab tshaj plaws vim hais
tias koj tsis tau pom kuv siab kuv tsis tau paub koj plawv. Ib tug
tseem saib ib tug muaj nqi, thiab ob leeg tseem ntshai rwg tsam ua rau
ib tug tusiab ces nws ho yuav khiav mus deb deb mus hlub dua lwm leej
lwm tus lawm. Theem kev hlub no yog theem ua neeg nyiam nyiam ntsia ua
yeeb yam tawm hauv Indian cov yeeb yaj kiab sib hlub vim hais tias nws
muaj siab muaj qis ua rau yus lub me plawv dhia pig pig poog poog xav
paub hais tias txog thaum kawg nkawm neeg ntawv puas yuav los sib sau
ua ke. Neeg nyiam thiab tshua txog theem hlub no hauv siab mus tag
tiam neej li, tsis hais tus laus tus hluas, vim hais tias theem hlub
kev nkauj kev nraug no muaj ceem thiab muaj peevxwm ua tau rau neeg
vwm ntsuav xws li qaug yeeb qaug tshuaj ua yus mas looj hlawv hlias ua
pas tsis tshua nto. Tabsis mas tusiab hais tias ib nkawv neeg nws
tsuas ntsib theem hlub no ib zaug ntawm nkawv lub neej xwb. Dhau theem
no mus lawm ces yuav muaj lwm yam los sib rub sib nias ua rau nkawv
paub tseeb hais tias nkawv txoj kev hlub puas tseeb tiag thiab puas
loj hlob nyob ruaj nrees mus ib txhis.
Txoj kev hlub kuj yog ib txoj ua xav tsis thoob li. Kuv xav hais tias
yog peb sawvdaws paub tseeb tseeb hais tias muaj lwm tiam tiag no
ntshe peb yuav hlub ib leeg hauv peb lub neej xwb es lwm tus ces cia
lwm tiam mam hlub tsis lig li no. Tseem ceeb tiag vim peb yeej paub
lawm hais tias peb muaj ib tiam xwb es muaj ib co uas lawv hlub nrog
ntau ntau tus thiaj li ua tsis tau siab tus yees, thiaj vuag ub vuag
no txog thaum kawg tog twg los plam tag li. Aub, ntsia los kuj hlub
thiab tab ncuab cov neeg ua muaj kev hlub nrog ntau tus thiab laiv. Ua
li cas lawv txawm yuav muaj ib tiam xwb tiag tiag li es ntshe lawv ib
tug hlub yuav plam mus xwb xwb li lau....  Ho cov uas yuav tau ob peb
tug hlub los ua niam hlob niam yau (txiv hlob txiv yau puas tau muaj?)
los ntshe yuav nyob siab lwj ntsuav.
Zoo tshaj ces cia peb sawvdaws txiav plaub hau es mus nrog Laus Txwj
(Lao-tzu) nyob saum roob, haus cawv kom looj hlias ces ntsia lub hli
nra nra thiab niaj hnub sau kwv huam xwb lauj! Tham txog tej xwm
txheej ntiajteb no ua rau yus mob hlwb, puas siab puas ntsw, ntaj
ntsug laus, thiab nov qauj zuj zus xwb os.
-M

Kev hlub muaj ntau theem, puas zoo li kawm ntawv, graduated ib them
mus rau ib theem ne? Es thaum twg mam txog theem kawg? Yog li, nej
graduated lawm los tsis tau? Xib Hwb pajhuam qhaug cawv Li Po thiab Tu
Fu hais yog lawm.
Alien_Farmer

Uatsaug rua koj cov lug teb.  Zag nuav, lawv le kuv totaub koj cov
lug, yaamtwg txhale yuav zoodlua, hlub tug kws nwg hlub yug...los
tsuav yug tau hlub [give out love to a particular person] lawm xwb ces
txaus lawm?  Coob leej pum tas hlub yog hlub, txawm koj tsi tau txais
hlub rov qaab los tsuav koj tau muab hlub lawm ces yeem yog hlub lawm.
Moob Lajleeb
Post by MoobThaibteb MoobTwmzeej
Tseeb le koj has, kev hlub [eros love] muaj ntau theem.  Qhov kuv
totaub tsi meej yog, were you providing suggestion/solution or were
your providing description.
MoobLajleeb,
Kuv muab ob yam rau koj coj mus xav. Kuv muab suggestion/solution
thiab kuv muab description tibsi. Cia kuv txi txiv kiag rau koj. Kev
hlub nyob hauv ntiajteb no, koj txawm mus hlub nrog tus twg los yeej
muaj loj hlob mus lawm ib theem dhau ib theem. Tsis yog hais tias yuav
muaj "romantic love" mus tas li xwb. Romantic love yog theem ib ntawm
neeg lub neej xwb. Kuv tsuas hais tias theem kev sib hlub no yog ib
theem uas neeg quag quav rau tshaj plaws li. Tabsi mas theev hlub no
tsuas muaj ib zaug ntawm ib nkawm neeg lub neej xwb. Txoj kev hlub
nkauj nraug no, txawm koj mus nrog tus twg los txog thaum kawg yeej
yuav pauv mus li. Muaj ib txhia neeg, lawv tseem xav hais tias ntshe
txoj kev hlub no yuav nyob mus ib txhis. Vim li ntawd lawv thiaj pheej
nrhiav tus dhau tus tabsi ua li cas lawv mus tham thiab hlub tus twg
los ib ntus xwb ces lawv txoj kev hlub nkauj nraug no ploj lawm. Lawv
tsis paub hais tias nws pauv mus rau lwm theem lawm no. Cov neeg ua
zoo li no ces nws yeej yuav niaj hnub nrhiav kev hlub nkauj nraug mus
tag li. Thaum kawg ntshe yuav lig rau nws heev li vim hais tias nws
yuav mob hlwb, mob siab mob plawv, thiab mob cev ntaj ntsug tibsi. Yog
li cia ua li hais tag los lawm xwb. Yus ua neej nyob, cia yus hlub ib
zaug thiab hlub ib tug xwb es thaum dhau ntawd lawm no ces txiav plob
haus mus nrog Laus Txwj nyob pem roob xwb laus. Kev hlub nkauj nraug
yeej tsis ruam tsis khov li os. Tus ua yim muaj kev hlub nkauj nraug
nrog ntau mas yim puas tsuaj xwb.
Niaj hnub nrog Laus Txwj nyob piav yeev pem roob,
-M

Thomas,
Koj txawj xav kawg! Hee! Hee! Tus Txiv neeg uas txawj xav thiab hais
lus qab zib tshaj plaws mas tus ntawd yog tus pojniam yuav tuag rau
nws tes ntag. Look at Bill Clinton.  The women voted him to the Oval
Office tabsis nws yog tus uas tau deev pojniam tshaj txhua tus
President except may JFK. Kuv hnov muaj ib co niam poj Hmoob laus hais
rau ib tug Xibhwb Coj kevcai Yexus haur ib lub rooj txhawb siab hais
tias, "Txiv neej ces peb tsuas ntseeg tus uas lub duav tuag lawm xwb;
txawm yog Xibhwb kiag los peb yeej tsis ntseeg!"  Thomas, koj mas hais
lus ncaj nkaus li rab liab ntag....
Yawm Tsaav....
Koj hais tsis yog lawm Charlie.  Qhov teebmeem yog tim Hmoob txiv neej
xwb hos.  Yus yog txiv neej lawm txhua yam yus yuav ua yuav tsum tau
xav tias yog lawv ua li rau yus tus no yus puas yuav kam tso yus mam
ua rau luag tus.  Pojniam lub siab yog ib lub siab mos siab muag yus
yog txivneej lawm yuav tau coj cai tsis txhob lam txav ti ti luag tej
pojniam, sib tso dag koj nrig kuv kuv nrig koj, hais lus yuav tau tsis
txhob ntsia ntsia ntawm ob lub qhov muag es luag nyuj nyav li tus vwm.
Kuv pheej hnov luag hais tias pojniam thab txivneej no kuv ses laus
li no tsis tau muaj ib tug pojniam twg yuav lam los thabyus es ua rau
yus xav tias ntshe nws nyiam yus lawm no laiv.  Kuv kuj xav tias kuv
zoo nraug thiab kuv muaj cov hluas nkauj sib sib paub kuj hais rau kuv
tias kuv zoo nraug thiab no tabsis tej zaum kuv tsis zoo raug thiab
txoj kev los thab ntawm kuv yeej tsis xav tau kuv thiaj tsis pom li ib
txhia txivneej hais.  Kev sib thab sib deev ntawd txiv neej yuav tsum
yog cov take responsibility, tsis li ntawd, plaub yuav hais tsis tas
li.
Tom,
Post by Charlie
Love can be very dangerous!  Many trophy bucks were harvested during
Love or mating season. Male spiders are being killed as we keyboard by
black widows. Former Ban Vinai Camp Leader dissappearance had
something to do with a mistress according to sources from close
relatives.  Loving unwisely can ruin a person's life. Hmong divorce in
Minnesotta is going at a sky rocketing rate because many women are
seeking vengeance for this so called PUPPY LOVE (Love is blind), that
their innocence were taken at a young age so..... "let's make up for
it." Said they. Thaum yau ces tsis saib zoo. Tus neeg dab, dab tuag
twb tsis phim yus los cia li mus yuav ua Txiv because of puppy love.
Thaum yus ho tiav niam tuaj pom luag tej txiv zoo nraug ces ciali mus
deev.
Charlie
Post by tobewitty
Mam ah... there no thing can beat Puppy Love. Puppy Love is the only
pure true LOVE.  I wish I can turn back time hehehe... no time but
age. I will revive my puppy love and never let go ;)
Puppy love either by emotional attachment or physical attraction, it
always come in a purely true one on one love, a love without reasons.
One who plant this love at the right time, right place and know how to
take good care of it would never regret. Only those who doesn't care
to learn new tricks to care their puppy love and let other mature
reasoning to infatuate their true love would suffer.
I had said many time that love is a living thing, and any living thing
need to grow , up, old and die. If one doesn't grow along wiht it, or
let it grow then it surely will die premature.
Any love come after puppy love consider unpure, since they are love
with reasoning and other consideration.

Yawm Tsav koj kuj hais yog lawm thiab.  Ua neeg nyob yeej tsis paub
tias riam yuav hlais tes thaum twg.  Ua ciaj yus tus nplaig thiab daim
dincauj tseem tom tau, tabsis kuv ntseeg tau tias txog txij kuv txhaum
plaub los nyaj cov txivneej Hmoob uas tsis txhaum plaub yuav tshuav
tsawg heev lawm.  Txhua haivneeg muaj kev sib dajdee ib yam nkaus
tabsis lawv vammeej lawm lawv txawm ua los zoo li tsis nrov xwb.  Peb
Hmoob tseem tshuav tsawg tsawg li txawm cov pojniam muaj txiv thab los
thov kom sawvdaws yuav tsum tau xav kiag hais tias kuv puas xav kom
kuv tus ua li ntawd.  Ua neeg nyob yog yus ncaj lawm lub ntuj yuav
tsis rau txim.  Yog yus xyaum ua phem noj nceb taug cav ces lub ntuj
yuav rau txim.  Kuv tsis yog neeg coj Vajtswv tabsis kuv ntseeg hais
tias muaj Tswv Ntuj.
Tom,

Thomas,
You should consider ua ib tug txiv coj xai, a preacher or a priest!  I
wonder why you would to Alaska. No offense here but I've heard there
are many runaways with luag tej pojniam lossis tej txiv nyob Alaska
coob kawg li no.  Puas muaj tseeb?  Muaj ib tug yog Hmoob Xyooj; lawd
hais tias nws yuav nws tus nyab no.
Charlie

Mooblajleeb,
Yus yuav nrog tus hlub yus los yus yuav rov mus nrog tus yus hlub. Los
lus noog no yog ib lo los ntawm ib zaj nkauj los. Tam li kuv xav, kev
hlub no tsis yog ib yam ua yuav siv thamasaj los txhais tau. Nws yog
ib yam ua tawm ntawm koob hmoov los xwb. Tus neeg twg yog hais tias
nws muaj kev hlub thiab nws tau ntsib kev hlub tibsi, xws li nws tau
tus nws hlub thiab tus hlub nws thiab, ces yog ib tug neeg ua hmoov
zoo tshaj plaws li. Kuv xav hais tias hauv lub ntiajteb no, txhua leej
txhua tus yeej xav ntsib ib txoj kev hlub uas muaj mus muaj los sib
npaug nkaus li xwb. Yeej xav kom ntsib tau ib tug neeg ua yus hlub nws
thiab nws hlub yus loj ib yam. Tabsi hmoov tsis mus li ntawd. Feem
coob hauv ntiajteb no ces yeej tau ib yam kev hlub xwb. Tejzaum lawv
muaj kev hlub mus xwb tsis muaj rov los, los puas yog muaj mus muaj
los tsis sib npaug li. Qhov no ces yog ib qho lawv yuav tsum
"compromise". Lawv yuav tsum noog lawv tus kheej hais tias qhov twg
tseem ceeb rau lawv. Ua qhov txais kev hlub tseem ceeb dua los yog
qhov lawv hlub lwm tus tseem ceeb dua. Peb yuav txiav txim siab tsis
tau rau lawv. Tsuas hais kom lawv paub hais tais feem coob ces yeej
yuav tsum muaj compromise xwb.
Thaum kawg no kuv xav hais tias txawm yus txoj kev hlub ntawm ob leeg
tsis huam loj sib luag los yus yeej ua tau ib lub neej kaj siab lug
yog hais tias yus sib totaub sib ywj siab thiab ib leeg hwm ib leeg es
sib sau siab los tuav ib lub huam phiaj xws li los tuav yus lub neej,
tu yus tej me tub menyuam thiab ua siab ncaj ncees rau yus tus txij
nkawm. Yog peb muab xav los ces txoj kev hlub nws yog ib yam ntawm peb
lub neej xwb. Tseem muaj ntau ntau yam tseem ceeb tshaj ua muaj
peevxwm los txuam tau txhawb nqa ntxiv los puas yog ruag rho txoj kev
hlub thiab.
-M

charles, thomas, and maina:
nej cov no tshajlij dhau rau txoj kev hlub lawm nawb, thov qhua thiab
yuav nrog kawm. kev hlub tsi hais pojniam los yog txiv neej, leej twg
los muaj siab muaj ntsw ib yam nkaus.  kev hlub yeej muaj ntau theem
li koj hais, yog lawm, tabsi tus nws hlub yus thiab yus hlub nws--yeej
coj sib haum. yog ua neeg nyob, es ua ib zaug neeg li koj hais xwb,
yog yuav cias kom yus muaj mob emotional stress rau yus txoj kev hlub
ces tuag sais heev hwv lawm.  txawm yuav yog puppy love, second love,
los yog how many love.....out there. the only thing for a mature
person to look for is to look for true love and happiness. yog koj lam
yuav kom muaj lub neej thiab muaj ib tug xwb, ntshe yuav tus koj lub
siab tag ib tiam neej, li koj hais os, yog lam paub hais tias muaj lwm
tiam mas--tej no twb tham li,  twb ua li tej laus hais ntxov tuag
ntxov tau zoo thiab ntxov tuag ntxov tau mus thawjthiab es tau mus
nrhiav duas ib tug tshiab kom ob leeg sib sib hlub lawm aws.  vim yog
ib tiam xwb, es yog thaum tsi zoo li siab xav lawm los-yuav mus li cas
los tau tag.
hos moobthaibteb...the key to happiness and true love once in this
life is to find the person who has the same principle, same way of
thinking, similar dreams and visions, or what i always said "common
goals and interests" as you.  other than what i said before this
statement one will face future regret for the rest of life and stress
out, or die early.
do remember that happiness can prolong life expectency.....that is why
we see many dirovces because the new generation wants to find
happiness...is the key to true love.
born2behmongmen

Cov phooj ywg,
Thov txim uas los tau lig lawm es tsis tuaj nrog nej sib thom txog zaj
no.  Kuv zoo siab tias peb muaj ib co kws paub txog "kev hlub" zoo li
nej sawv daws.  Kev mas kawm tau ntau yam ntawm nej cov lus heev li,
vam tias coj mus siv yuav ua hauj lwm zoo.  Kuv thov qhuav nej li
Born2beHmong hais thiab.
Raws kuv paub xwb mas yuav luag txhua yam nyob rau nriaj teb no yeej
yuav tsum txhuam nrog kev hlub xwb thiaj tas...especially yog American
cov TV commercials.  Kuv xav tias nej cov kws paub txog zaj no yuav
tau los qhia Hmoob kom Hmoob txawj sib hlub li luag lwm haiv neeg.
Kuv hnov tias Hmoob Meskas txawj sib hlub dua li Hmoob Thaib thiab
Hmoob Nplog, tab sis kuv xav tias tsis raws kuv kev pom los mas tsis
cuag li peb cov laus tej kev hlub yav thaum ub li.  Txheej niam no mas
hlub tau ntiav thiab yooj yim dhau hwv lawm, hos cov laus thaum ub mas
thiaj li hlub tob thiab hlub tiag tiag li.  Peb txheej no tsis tau
tsim kev hlub los yeej tau kev hlub lawm, hos cov laus mas yuav tau
tsim kev hlub thiaj li tau hlub nrog yus tus hlub...tsis lam yooj yim
hov cov laus na...yuav tau txhom tiag tiag mas thiaj li tau hlub.
Pov Ham

Mai Na,
Koj piav tau zoo kawg.  Nyeem tas koj cov lus, kuv nrhiav tsis tau kuv
daim ntawv hlub lawm.  Thov koj piav ntxiv qhob sau puas tau?
Ua tsaug,
deja...

Phooj ywg,
Tiam neeg no muab sib hlub tau phem kawg nkaus.  Kev hlub zoo li ua tajlaj.
Thaum twg mus tsis tau ces file bankruptcy kiag.  Li no es yog kev hlub lov?
Tiam neeg no muab xav txog nyiaj txiag thiab kev ywj pheej ntau tshaj li kev
sib hlub.  Leej twg los tsuas xav tau ntau xwb thiab yeej tsis xav txog tias
yuav zoo licas rau lub neej tom ntej li.  Ntau tus yeej tsi quav ntsej
txog...lawv muab pleasure los ua qhov tseem ceeb tshaj ntawm lawv tus kheej
thiab tsis nco txog tej uas lawv xam tias yog tej neeg uas lawv hlub.  Ntev
thiab ntev mus ces tej neej piam tag.
Kev hlub tsi zoo li toys.  Kev hlub yog qhov uas muab "meaning" rau txoj kev
uas neej nyob...tsis hais tib neeg los yog tsiaj txhu.  Yam uas "muaj"
meaning rau peb xwb peb twb xav tau.  Yam uas "muab" meaning rau peb ua neej
peb yim meem khaws kom ruaj.  Qhov puav pheej uas yog yus li ces cia li khaw
cia kom zoo.  Qhov puav pheej yim qub ces yim muaj nuj nqis xwb.
Li no xwb, lwm zaus tso.
Long