Pojniam, koj yuav ua li cas...cia nws yuav nws los yog tsis pub yuav
kiag li?
Nej cov poj niam teb tuaj los tau, tsis yog pojniam ib leeg xwb.  Li
ntawd cov txiv neej uas tseem xav yuav niam yau thiaj paub tseeb tias
yuav niam yau no taub ab tsi thiab ho yuav poob ab tsi; hos yog tsis
yuav ne poob niam yau xwb hos tau ab tsi...
Nthuav tswv yim tuaj sob...

ntuj es....
yuav ib tus = phem 100%.
yuav 2 tus = phem 200%
yuav peb tus = kawg tuaj
yaweh
--
Posted via Mailgate.ORG Server - http://www.Mailgate.ORG

txiv neej yawg lawm, txog txij luag tawm rooj plaws mus yuav tus tshiab
ces luag twb tsi xav yuav tus hauv tsev lawm mas---phem tsi npaum li
ntawv lawm xwb!  tabsi tseem yog hmoob es muab nrauj tsi zoo, muab xav
los tsi yog hmoob txoj kev li kev cai, es luag thiaj li hla kiag lawm
xwb.
kuv twb hais rau lawv ntau zau lawm hais tias, niam no, cov txiv neej
tshiab no ua tau nraugfa lawm thiab.  tsi ntev tom ntej no ces tsi muaj
leej twg yuav niam yau li lawm no ned.  tos koj pom xwb ces cov txiv
neej no twb sau nra tawm rooj mus li hmoob cov nkaujfa lawm no ned.
lub caij no, koj muab nyiaj ntiav kom yuav niam yau los tsi muaj neeg
yuav lawm os--yog zoo ces lawv nyob, tsi zoo ces tsi hais yog tus niam
yuav tawm tsev os,  tus txiv tawm tsev mus lawm os mog.  kuv twb pom
ntawv qhov muag kiag lawm mas,  thaum luag tsi xav yuav lawm, luag mus
lawm ces tus niam raws luag ncuj ncav rau ub rau no, los luag tsi puag
pw lawm ces--ib ntus ces ua ib siab lawm xwb.
yog li txhob poob siab txog tej me mistress no,  luag lwm haiv neeg
tseem muaj mistress coob tshaj hmoob lawm thiab--tabsi vim hmoob txoj
nyuag cai, es yuav kom saib neej saib tsav es thiaj li lam mus noj ib
me pluag mov hais tias yog niam txiv no xwb....qhov tiag, ces yog
mistress li luag lwm haivneeg xwb nawb mog.
tsi tag li xwb, kuv ib tug tub kwvtij hais tias, tsi muaj neeg pab
hlub, es nws mus pab hlub xwb no os mog......LOL!
Born2beHmong

Born2beHmong,
koj hais yog lawm. yog txiv neej ua siab mus yuav niam yau lawm ces nws
yeej ua siab muab tus niam los laim ntiag rau tom qab.  nws yeej tsis
poob ab tsi kiag li.
niam loj ces kawg ntsia nws ua lub neej tshiab lawm xwb.  txaus tus
siab los yog txaus yuav tau hloov lub me siab ntawd?

Ua li cas ntu no tsuas hnov avang piav txog kev yuav niam yau lawm xwb
es tsis yog koj tsis qoos xwm lawm thiab los cas mas xf avang? Kuv saib
nyog nram kos, nej nyob ua twj cuab xwb es tseem muaj tej teeb meem
ntawd kos thiab lov? Leej twg kom mus nyob puag tom tej farm li kos,
nyob yug qaib li kos xwb ces yog cov poj niam tsis nyiam ces kawg luag
yuav tau nriav luag kev xwb las as or kom nco ntsoov tias poj niam mas
lawv tsis tshuam nyiam qaib nawb, muaj qe leej mas lawv xav nriav kev
lom zem lwm yam ov.

Xejthim,
Muaj tus nug es kuv nug tshaj rau hauv no saib sawv daws hais li cas.
Nyob teb chaws ua hauj lwm noj, niam ua ib siv, txiv ua ib siv ces yeej
muaj muaj teeb meem kawg.  sawv daws yeej paub tias muaj tiam sis tsis
muaj leej twg yuav los taug kom kawg rau tus cag thiab los daws kom tau
lub teeb meem no.
Tej txiv neej uas poj niam khiav lawm es mob hlwb tshuav tuag los muaj.
tej poj niam ua tus txiv muab tso tseg los yog pheej nrhiav niam yau es
mob hlwb tas los muaj.
Tej thawj coj, so call clan leader, los yeej pab tsis tau ib leeg ib
tus twg li.  thaum lawv hnov los yog paub ces muab tus txiv neej ntawd
los yog tus poj niam ntawd tso qhov dev los puav xwb ces tag lawm.
lawv yeej pab tsis tau li.  thaum kawg ces tus txiv neej los tus poj
niam uas ntsib teeb meem mam li pab nws tus kheej xwb.  li ntawd ib
txhia thiaj mob hlwb thiab vwm ntsuav.

Cas es nej cov hluas pheej yuav tham txog kev yuav niam yau nkaus nkaus
xwb no mas. Lub teb lub chaw no tsis yog lub teb chaw suav daws tseem
yuav taug txoj kev muaj 4-5 tug poj niam lawm os cov hluas. Cov niag
muaj coob tus poj niam mas tsis yog lawv nyob kaj siab lug nawb, lawv
mas lwj siab lwj ntsws tshaj plaws li. Tham txog zaj no mas kuv xav
qhov loj pheej yog tim cov txiv neej ua ntej ntau xwb, tsawg tus mas
thiaj li yog tim poj niam. Xuam coob ces either tus txiv yog ib tug
neeg nyiam ua loj leeb, nyiam twv txiaj yuam pov, nyiam haus dej haus
cawv thiab luas loj luas loo rau ub rau no tsis muaj lub siab los pab
sob niam tub kiag li ces thiaj mus thab tau tej poj nrauj. Kom nco
ntsoov tias cov poj nrauj yog ib cov yeej xav xav txhob txwm muab nej
lub neej lauj pov tseg thiab vim luag lwm tus twb muab lawv lub neej
lauj tuag tag lawm yog li ntawd thaum mus ze tau ces lub siab thiaj li
qaug lias rau lawm. Kuv pom mas xuam coob yog tim tus txiv tsis cob
cuab. Kuj lias ho muaj dua ib feem poj niam tsis cob cuab li thiab hom
no mas yog hom ntshaw ntshaw luag tug thiab nyiam nyiam noj mov cuav
zos. Qhov loj tshaj ces kuv xav tias yus yog tus txiv yog yus txawj coj
lawm ces yeej yuav zoo ntau xwb.

Thornspear,
Koj yog ib tus laus neeg uas hais yog kawg lawm nawb.  cov txiv neej
thiab poj niam tsis cob cuab li koj hais ces txhais tau tias lawm lub
hlwb nyob tsis tus es pheej xav nrhiav qhov uas ua kom lub hlwb nyob
tus tiam sis haj yam ua rau lawv mob hlwb ntxiv xwb.
Zoo li ntawd es ua cas peb tsis nrhiav kev los kho lub hlwb kom nyob
tus?  Kev kho ntawd yog ab tsi?  Peb pheej xav tias yuav niam yau ces
nyob tus, tiam sis nws tsis yog li xav ntawd.
Tej laus neeg ntuas tej hluas yog ntuas li cas tiag ned?  Nthuav zaj
puav tswv yim tuaj sob.