Keng Kawg,
Ua tsaug rau koj cov lus teb tsi ntsees rau kuv.  Thov txim uas tsis
tau sij hawm los teb rau koj tau ntev loo los lawm.  Yog!   ntawm koj
thiab kuv yeej muaj yam puav uas wb zoo sib xws thiab.
Qhov uas wb zoo sib xws yog li no:  Wb puav leej nyob rau USA.  Koj xav
tias NTR txawm dhau los xyov Hmoob puas yuav tau yaim; kuv los kuv xav
li ntawd thiab vim yog corruption every where from top to bottom.  Koj
tsis pom zoo Hmoob hav zoov nyob hav zoov mus ntxiv lawm; kuv los kuj
pom li ntawd thiab.
Qhov wb sib txawv:  Kuv tuaj USA yog caum Vaj Pov qab; Koj li koj tuaj
koj xwb, tsis yog caum leej twg qab.  Hais txog Nplog Liab: Koj yeej
tsis cem (condemn) Nplog Liab txoj kev tua Hmoob hav zoov, tab sis koj
yeej ho tsis tau qhuas Nplog Liab publicly qhov twg li thiab.  Kuv Pom
tias Vaj Pov txoj kev tso teb chaws uas muab cov Hmoob hav zoov siv ua
cub tawg ntawd yog ib qho yuam kev loj heev, tab sis tsis yog VP muaj
pluaj siab xav kom lawv tuag txoj kev ntawd.  Koj hais tias Vaj Pov
txhob txwm muab cov Hmoob hav zoov coj mus cuab phiaj rau Nplog Liab
sim phom yam niag yeej tsis khuv xim lawv txoj sia.  Koj hais tias Vwj
Mais ploj yog  Neohom cov secrect agent muab yawg tu kav theej lawm,
tsis yog Nplog Liab Nplog Liab tua.
Hmoob qhov political behaviors yeej ib txwm qhia rau nriaj teb hais
tias Hmoob tsis xav daws cov teeb meem Hmoob hav zoov.  Txij 1978 txog
rau 1983, U.S. lub qhov rooj qhib lug txais tos Hmoob tuaj mus rau USA,
tab sis ib txhia Hmoob pom hais tias tos US txais Hmoob mus nyob rau
USA los vim U.S. ntshaw ntshaw Hmoob xwb, tsis yog luag pab Hmoob.  Li
ntawd ib txhia Hmoob yeej tsis appreciate U.S. txoj kev txais tos Hmoob
li.  Lub caij ntawd yog Hmoob cov coj Hmoob pom kev deb ces Hmoob hav
zoov tawm tag tuaj rau Thaib teb lawm.
Tom qab 1983 ntawd,  yog Hmoob xav cawm cov Hmoob hav zoov yeej tseem
tau, tab sis cov coj,  tus twg los tus las mees (neglectful) cov Hmoob
hav zoov.  Nyob li Neohom ho tau tsa muaj lub koom haum Lao Human Right
Council sawv los mus hais tej teeb meem Nplog Liab tua tsoom Hmoob hav
zoov ua ntu zus txij 1975 los mus no rau US thiab UN no los,  zoo li
Dr. Pob Zeb tes hauj lwm ua tau txia dej kawg li ( He has done a lousy
job about the genocide accusation against LPDR).
Hmoob yeej muaj legitimacy uas yuav hais tau US thiab UN nrog daws
Hmoob cov teeb meem Hmoob hav zoov no kawg las mas, tab sis Hmoob cov
coj ib leeg nyas nkaug ib leeg nrob qaum tas zog li no xwb es yuav ua
cas build tau case no mus hais rau luag.  Puas yog koj hais tias koj
tsis tau nkaug leej twg nrob qaum li no na?  Tell me why, what has made
you so convinced that  Lanxang Democracy is behind the 2003 revolt of
the Hmong in SamNeiu province against LPDR?  On 2004, you have
wrongfully accused Muas Choj for having direct action in bolstering
those activites.
Muas Pos

Posmuas,
Ua tsaug uas koj tseem xyuam chiv los teb kuv cov lus.  Mus sab tau laj
lawm ces tuaj tham rau peb mloog, yam li zaum no koj tham tau muaj kuab
me me lawm laud.  Cia kuv teb koj ob peb nqe lus haud qab no rov rau
Koj
Yog lawm, wb pom ib yam.
Sib ntxawm ntawm PM thiab NH:
PM:  Tuaj caum VP qab xwb tsis tuaj raws US refugee program; txhais tau
hais tais yog tsis muaj vp ces PM tuaj tsis txog rooj teb no.
NH:  Tuaj raws US refugee program; txhais tau hais tias txawm tsis muaj
VP los NH yeej tuaj tau, vim cov Co, NPlog, Puj Thawj, Thaim Dum, Thai
Lwb, Kas Liang, lawv tsis yog caum VP qab tuaj hlo li tab sis lawv tuaj
raws US refugee program xwb, yog hais li PM hais ces cov Co, NPlog, Puj
Thawj, Thaim Dum, Thai Lwb, Kas Liang yeej tuaj tsis tau ib tug ua
tshuaj li ntag no nyaj kuv yuav ntseeg tias yog vim muaj VP es kuv
thiaj li tuaj tau (kuv tseeg hais tias VP, PM, NH, txhua txhua tus
Hmoob, thiab Nplog, Co, Puj Thawj, Thaim Dum, Thai Lwb los yeej nkag
tib lub dawm thiab tsuj tib tug hneev taw tuaj rau Meskas teb no xwb,
ntawd yog tuaj raws US refugee program, yeej yuav tsis txawv kiag li
ntag).  Ntshe yog cov UNHCR thiab cov US JVA officials uas ua ntaub
ntawv (refugee registration) rau NH ho txawv cov ua rau VP, PM, lwm tus
Hmoob no nyaj yuav hais tsis tau.
PM:  Pom Nplog Liab phem rau Hmoob nkaus xwb, tsis pom Hmoob ua phem
rau Nplog Liab li.
NH:  Pom Nplog Liab ua phem rau Hmoob thiab pom Hmoob ua Nplog Liab ib
yam nkaus (sib pauv).
PM:  Cem Nplog Liab phem li ub li no tom Nplog Liab pob tw rau Hmoob
mloog xwb, tsis muaj cuab kav mus cem Nplog tim ntsej tim muag.
NH:  Cheev kom Nplog Liab thiab Hmoob KUBXAJ yuav tsum tso tseg tsis
txhob ua rog ntxiv lawm.
PM:  Ua txoj qi muag tsis pom VP dag kom Hmoob zov hav zoov tos VP yuav
rov mus kav lub teb chaws Nplog rau Hmoob nyob.
NH:  Pom tias VP dag kom Hmoob zov hav zoov tos VP yuav rov mus kav lub
teb chaws Nplog rau Hmoob nyob.
PM:  Tsis pom (paub tias) VP tso cai rau Vwj Mais ua hauj lwm directly
rau Nplog Liab, (VP thiab Vwj Mais) txais Vwj Khwb los ua hauj lwm rau
NEOHOME nyob Vib Nais.
NH:  Pom (paub tias) VP tso cai Vwj Mais ua hauj lwm directly rau Nplog
Liab, (VP thiab Vwj Mais) txais Vwj Khwb los ua hauj lwm rau NEOHOME
nyob Vib Nais.
PM:  Liam tias yog Nplog Liab tua Vwj Mai lawm.
NH:  NEOHOME xa Vwj Mai rov mus rau Nplog Liab tua.
PM:  Pom tias Hmoob KUBXAJ nyob txawv teb chaws muaj legitimacy mus
nrog Nplog sib hais txog teeb meem Hmoob tim hav zoov.
NH:  Tsis pom tias Hmoob KUBXAJ nyob txawv teb chaws muaj legitimacy
mus nrog Nplog sib hais txog teeb meem Hmoob tim hav zoov.
Li
Hmoob cov KUBXAJ tseem ntsaw yuav rov qab mus ua nom tim Nplog teb.
1978 txog 1983, Hmoob KUBXAJ xa cov TEAM (piv txwv, Npis, Xeeb, Neeb,
Nyiaj Hawj, thiab coob tus ntxiv) rov mus cheem kom Hmoob txhob khiav
caum tuaj rau Thaib teb vim Thaib ua phem (tua Hmoob, yuam ua dev ua
npua rau Hmoob tej poj lag tub se, txeeb Hmoob tej nyiaj txiag, rau
txim rau Hmoob).  Tsis tas li ntawd xwb, cov TEAMS no tseem nqa tau VP
cov lus hauv kas xev (audio cassette tape) hais los kom Hmoob tsis yeem
khiav raws VP qab mus rau Thaib teb, yeej meem tiv thaiv lub teb chaws
Nplog, VP twb yuav rov los pab Hmoob (muab lub teb chaws).  Phem tshaj
ntawd, cov KUBXAJ tseem xa ib co special TEAMS mus txais kev (tim ntug
dej) tos kev qhuab cov pej xeem Hmoob khiav los rau Thaib teb thiab
tseem muab liam tias yog Nplog Liab tua.  Yog vim Hmoob hnov VP cov lus
hais li ntawd thiab ho hnov tias tsawg pab Hmoob khiav los rau los raug
tua nram tug dej, yog li ntawd Hmoob thiaj li txiav txim siab nkaum rau
hav zoov hav tsuag.  Yog li no, UN thiab US qhov legal refugee program
nyob rau Es Xias Qab Teb Sab Hnub Tuaj thiag kawg thiab raug kaw nyob
rau xyoo 1983.
Qhov tseeb, cov Hmoob KUBXAJ yeej xav kom Hmoob tim hav zoov nyob twj
ywm thiab xav kom muaj kev sib ntaus sib tua loj es cov KUBXAJ thiaj li
tau puav pheej coj mus hais rau UN thiab US xwb.  Cov KUBXAJ yeej tsis
muaj ib pluaj siab yuav mus cawm Hmoob hav zoov txij thaum pib los txog
rau niaj hnub no.  Lub koom haum LHRC, yog tsa los ua hauj lwm HUMAN
WRONG xwb. Yog tsis muaj cov Hmoob nyob tim hav zoov lawm ces dr. Pob
zeb tsis muaj hauj lwm ua lawm xwb, yog li ntawd thaum lub 1 hlis ntuj
no Pobzeb thiaj li tshaj xov tooj cua tias pobzeb lawv twb "muaj phiam
(plan)" yuav mus pab cov Hmoob tim hav zoov lawm kom lawv tsis txhob
tawm los nyoo Nplog.
Yes, Hmoob muaj legitimacy mus hais rau US thiab UN txog Hmoob teeb
meem tim hav zoov tab sis ntawd yog teeb meem sab hauv (internal
problem) ntawm Nplog lub teb chaws xwb, UN thiab US tsis muaj feem yuav
mus kem (daws) Hmoob tej teeb meem rau Hmoob hlo.  Hmoob cov thawj coj
txawm yuav sib nkaug thiab tsis sib nkaug los cov teeb meem tim Nplog
teb tsis muaj leej twg (nriaj teb) yuav lees nrog Hmoob tim US no mus
daws hlo li vim nws yog Nplog li teeb meem xwb.  Qhov tseeb Hmoob yeej
tsis muaj ib qho case yuav mus hais rau luag kiag li.  Qhov Hmoob muaj
cai ua tau ces yog nyias mus hais nyias tsev neeg rau tseem fwv Meskas,
yog tias lawv tsev neeg raug teeb meem tiag nad, txhob cia cov koom
Haum HUMAN WRONG coj Hmoob cov cases mus siv ua political tools rau rau
lawv cov Koom Haum xwb.
Muaj tseeb, kuv tau hais tias hnov lus paj lus cua (RUMOR) hais tias MC
pab yog cov mus rau tswv yim rau cov pej xeem Hmoob pem Haum Phan kom
sawv tawm tsam tseem fwv Nplog no xwb.  Tab sis kuv tsis tau LIAM yawg
nawd, kuv tsuas yog noog MC xwb nad (go back to reread my post again).
Thaum MC teb tias yawg tsis tau mus ua li ntawd, kuv twb teb yawg hais
tias yog li ntawd cia mam li soj ntsuam mloog seb muaj li cas tiag no
xwb.
NeoHmong

*ob yawg aws....
Cas neb muaj sijhawm ntau ua luaj nas. Kuv nyeem-nyeem mob qhov muag
tag li lawm os.

Keng Kawg,
Koj hais tias Nplog Liab thiab cov Kubxaj ces phem sib xws, tab sis ua
cas koj cem cem cov kubxaj qhov ncauj ua npuas dawb paug; koj ho tsis
cem Nplog Liab ib los rau Hmoob nrog koj hnov li?  Li no es koj hais
tias koj coj ncaj nruab nrab rau nqe lus uas koj hais ntawd no los?
Yog!  kuv yeej tsis mom Vaj Pov txiaj ntsig, vim yog muaj nws khiav
tawm teb chaws Nplog tuaj mus rau Thaib teb lawm es Hmoob thiaj li
khiav caum nws qab tuaj mus rau Thaib Teb coob tag npaud.  Yog nws nyob
twj ywm rau Nplog Liab chaws ntswg cab mus laij liaj li coob tus thawj
tub rog Hmoob thiab Nplog ces xyov Keng Kawg puas yuav muaj lub cib fim
tshwm tau rau SCH no thiab.  Kuv li ces yug los ua Hmoob yaj sab ruam
ruam nyob puag pem roob xwb twb mus tsis txog Looj Ceeb thiab Vees Cas
li, mus ua ua caub fab; mus noj pob caus ntoo kem plab ob peb zaug twb
yuav luag tsis dim txoj sia, yog Vaj Pov tsis khiav ua ntej ces  kawg
kuv yeej tuag caws vos tim Nplog teb xwb.
Hais txog Vwj Mais:  Kuv twb tau nrog cov neeg txheeb ze Vwj Mais tham
tag lawm, qhov Vwj Mais rov qab Nplog teb ntawd tsis yog Vaj Pov taw
phom ntshis yuam kom Vwj Mais rov qab mus, tab sis yog Vwj Mais nws
muaj nws personal interest besides qhov issue uas koj hais tias Vaj Pov
nrog paub ntawd. Koj yeej paub zoo tias Hmoob cov kubxaj mas nyiam
hluas nkauj heev, Nplog Liab yeej paub cov Hmoob kubxaj lub mentality
about corruption thiab love affair zoo heev,  li ntawd Nplog Liab thiaj
li tau siv cov beautiful female spies tuaj rho cov Hmoob kub xaj siav
xwb ces hauj lwm tiav.
Keng Kawg, hais li koj hais ntawd es koj twb cawm tau pes tsawg tus
Hmoob hav zoov lawm na?  Kuv paub tias Nplog Liab nyiam koj heev, vim
koj ua tau hauj lwm zoo.
Muas Pos
kuj
directly
program
again).

Lawv pab niag kujxaj no ces txawm tias nyob teb chaws no los yeej tias
Meskas phem hos nplog los phem, lawv thiaj li yuav mus txeeb kom tau
lawv ib lub tebchaws los kav. Coob tus generals mas yeej tsis xav nyog
tebchaws no li lawm vim lawv tias Meskas mas phem hwv. Xyov, leej twg
yog tus phem li lawm laus. Meskas thiab Nplog phem los xyov yog cov
Kujxaj phem li.

PM,
Peb Hmoob yog ua neej rov qab lawm ned, puas yog?  Peb niaj hnub hais
tias yus yuav tsum kho yus tus kheej tag tso mam li mus kho luag.  Tab
sis peb ho tsis ua li peb hais, kho peb tus tag mam mus kho luag tus.
Yog Hmoob zoo zoo li koj hais es tsis kwv riam kwv phom khiav mus nkaum
tom hav tawm tsam Nplog (yeej nyob hauv zos) es Nplog cia li xwv tim
tab meem muab Hmoob tua ua lwj ua liam, kuv xav tias tsis txog wb, PM
thiab NH, hais hlo li os luag ntiaj teb fim yuav muaj qhov muag nrog
ntsia kawg li.  Tab sis qhov no, yus cov Hmoob KUBXAJ cim civ xwv tim
xav ntxeev lub teb chaws ces cia li sib yaum tau tswv yim ces xa ib co
TEAMS rov qab sab Thaib teb mus ntxias kom Hmoob nqa riam nqa phom
nkaum tom hav zoov tua luag thiab laid, li no, kuv thiaj li hais tias
"Hmoob thiab Nplog ces phem sib xws, lim hiam sib npaug" no.  Koj hais
puas muaj tseeb li kuv hais mad?  Nws tsis yog li coob tus hais es
Hmoob tsis muaj chance zam kom dim siav li lawm es Hmoob thiaj li tawm
tsam Nplog Liab nad, qhov tiag tiag, Hmoob yeej muaj chance zam kom
dhau kom dim kawg kiag, tab sis Hmoob tsis ua ned, Hmoob yeej cia li
xaiv taug txoj kev tawm tsam luag nom tswv NPlog xwb, qhov no hais tiag
yeej yog tim yus xwb.  Tsam no yus ho tsis cem yus no ho yuav mus cem
leej twg mad lod?
Ua li tej laus kees hais tias, "tus zoo yog luag tus, tus phem yog tus
yus tus,"  yog li no, yus yuav tsum hais yus tus ua ntej tau lawm yus
thiaj li muaj ntsej muag mus hais luag tus pod.  Yog tsis li ntawd ces
yog yus xav coj nruas mus thawj luag qws npuaj xwb las.
Kev tuaj teb chaws no, tsis hais Hmoob xwb, hu ua txhua txhua tus neeg
Asia ces yeej nkag tib lub dawm tuaj xwb os me npawg PM es.  Hais li
koj hais ces cov Nplog, Daum, Co, Thai Lwb, Thai Dam, etc, yeej tsis
muaj tus tuaj tswm li mas thiaj li yog vim muaj VP od. Lub sij hawm
ntawd, yeej tsis muaj leej twg caum leej twg qab khiav li nad, nyias
huas nyias siav ciaj xwb, thiaj ua rau yawg Lis Teeb sav duav vim poob
dav hlau pem Looj Ceeb.  Koj txawm yuav nyiam hais li cas los yog tsis
muaj US refugee program (muaj VP xwb) ces koj thiab kuv yeej tuaj tsis
txog rooj teb no kiag li.  Cia kuv noog koj, ua li koj tuaj raws US
refugee program los yog koj tuaj raws VP's Program ma?
Ntawm Vwj Mais, txawm yuav hais pem ntuj poob pem teb los, Vwj Mais
yeej ua hauj lwm rau NPlog Liab tib lub sij hawm Vwj Mais ua hauj lwm
KUBXAJ rau VP (81-91).  Tsis thas yuav paim kua tsib, qhov no yeej qhia
tau tseeb tseeb tias Vwj Mai yog ua hauj lwm li cas rau li cas lawm los
sad.  Yog tsis tau kev tso cai ntawm NEOHOME, ua cas Vwj Mais ho nyob
tau rau 2 lub nkoj mad?...hahahaahaa...qhia kuv seb puas yog kuv qhov
mua txaij?
PM, cawm Hmoob lod? Kuv txawm cawm tau Hmoob pes tsawg caum leej pes
tsawg caum tus los kuv tsis lam yuav coj tuaj qhia rau koj nad, ntshe
yog kuv tsis txawj noj mov mas nyaj koj yuav paub txog cov neeg kuv
cawm tau ntawd.  Ntawd yog kuv hauj lwm as, kuv yuav lam muab Hmoob tej
"siav" thiab tej "taub hau" coj los tham tshav yaj ntawg nraus rau koj
mloog.  Ib txoj "siav" neeg no muaj nuj nqis tshaj txhua yam nyob hauv
lub qab ntuj no lawm as.  Hmoob tej "siav" ntawd nyias ntsais cuag
nplooj nqeeb xwb, kuv yuav lam cia rau cua tshuab nab.  Yog koj xav
cawm Hmoob ces cia li nqis tes xwb (yog koj ho cawm tau Hmoob los kuv
yuav tsis noog koj kom koj qhia kuv hlo, tab sis kuv yuav zoo siab heev
tias koj pab tau lawv cia sia lawm xwb).
Txawm Nplog yuav nyiam kuv thiab tsis nyiam, nws tsis yog koj li hauj
lwm nad, koj tsis thas yuav xav muaj feem paub txog.  Tej no nws tsis
tseem ceeb rau koj thiab kuv wb li nad, qhov tseem ceeb rau wb yog mus
cawm Hmoob cov "siav" ua ntej yuav raug sob thawj xwb, right?
Kawg no cia siab tias thiab vam ntsoov tias koj yuav pab mus cawm ib
tug Hmoob kom dim txoj sia tim hav zoov, tsis thas hais coob li laud,
"1 txoj sia Hmoob" xwb twb zoo heev li lawm nawd.
NeoHmong
Koj
Kuv
NEOHOME
legitimacy
thiaj
yuav
revolt
bolstering
tias

Nyob zoo Pos thiab Neohmong
Zoo sab ntau kws meb tau nthuav meb ob lub zeem muag txug peb Moob le
teeb meem kaasmoos rua peb suav dlawg kawm hab ntsuag.
Kuv xaav tas kheev laam tej laug muaj peev xwm lug sib fim, sib caav le
nuav rua pejxeem fuabfwm ntsuag mas yuav zoo ntau.
Kuv kuj kawm tau ntau kawg ntawm meb ob leeg.
Ua tsaug ntau,
ms

cov phoojywg,
thaum tsi tau txog yus hauvtoj kubnyiab, mas yus zoo tham thiab hais
lus kawg kiag, tabsi thaum hos kub txog yus hauvtoj tuaj lawm tiag, yus
los tsua zoo ib yam li cov neeg ntawv thiab xwb.  ua ib tug neeg lawm,
yeej tsi muaj leej twg yuav xav phem thiab tuag, tabsi thaum tsi muaj
txoj haus kev lawm, yuav tuag hnub no cias tuag tagkhi, zoo li
no--thiaj li muaj tej li teebmeem no thiab.
ua neeg nyob, tsi txog yus hauvtoj mas yeej tsi paub os mog, txog yus
lawm mas thiaj li paub. vim li ntawv, es American thiaj li yuav cov
neeg muaj experience vs cov ua tsi paub dabtsi li. yog muab coj los xav
li no, ces yus yuav tau tso tseg yus txoj kev xav---yeeb vim yus tsi
nyob hauv lub lub plab lub plawv, yus tsi paub li luag xav. ua neeg es
kwvyees xwb, yeej tsi yog kiag--thaum zoo li no, ces yus zoo kiag li
tej pojniam ua gossip lus tag zog xwb.
Born2beHmong

Keng Kawg,
Koj cawm Hmoob los tseem ceeb rau kuv.  Koj txov Hmoob los tseem ceeb
rau kuv.  Ntau tus tau nrhiav kev cawm Hmoob tab sis yeej txhaum koj
tab nrho, xws li Dr. Pov lub koom haum HAIS thiab Laura Xiong lub koom
haum Hmong International Human Right Watch.  Raws li kuv twm koj lub
siab ces hais tau hais tias you fall in the criteria of a traitor.  And
Charlie does not read you wrong about that.  Kuv tsis paub hais tias ua
cas koj ho khiav tuaj rau Thaib Teb, to be a spy?  Case close.
Muas Pos

B2BH,
I start to liking your talk more; common, go on.  Txheej xwm ntab ntws
ntawm tus teeb meem tim hav zoov ces txawm hais los sawv daws yeej paub
zoo lawm.  Qhov tam sim no peb hais no yog hais txog hais tias, yuav ua
li cas thiaj li pab tau lawv dim txoj sia xwb?  Tab sis ib txhia pheej
tsis to taub lub hauv paus chiv keeb huaj yuaj, yog li ntawd, peb thiaj
li xij pheej rov mus ntos rau sawv daws mloog xwb.
B2BH, qhia rau peb sob thaum twg thiaj li mam txog koj lub hauv toj no?
Yog txog Hmoob lub hauv toj xwb ces yeej tsis kub koj (tsis khaus koj
tawv) li laid, hais li koj hais na, puas yog?  Koj hais yog lawm, "yeej
tsi muaj leej twg yuav xav phem thiab tuag, tabsi thaum tsi muaj txoj
haus kev lawm, yuav tuag hnub no cias tuag tagkhi, zoo li no--thiaj li
muaj tej li teebmeem no thiab."  Kuv noog koj tias, thaum koj pom zoo
li no lawm, koj yuav pab tswv yim li cas thiaj li mus pab tua tau Hmoob
lub hauv toj kub hnyiab ntawd?  Los koj yuav las mees tsuas tsis yog
kub txog koj lub hauv toj xwb ces ywj txiam Hmoob yuav nyiam ntxeev
tiaj khwb rwg los xij peem hmoob mad?
Raws li mloog koj cov lus saum toj no, yam li koj tsis xav kam sawv
daws mus ntos txog Hmoob tus teeb meem tim hav zoov kiag li los tsis
sub nad, puas yog?  Yog koj tseem pom tias tej kev peb sib hais hauv
SCH no yog "kwv yees" xwb ces yeej yog li koj hais lawm, koj yeej  "tsi
nyob hauv [Hmoob} lub lub plab lub plawv" tiag, yog li ntawd, koj thiaj
li "tsi paub li luag [Hmoob] xav" tiag tiag li laud.  Tsis txhob poob
siab, tsis yog koj ib leeg thiaj li tsis paub txog Hmoob lub plab lub
plaw xwb, tseeb tiag nws muaj coob tus Hmoob uas tseem xav kaus (noj)
Hmoob tej plab plaws ntxiv tag zog xwb.
Kuv, NeoHmong, zoo siab caw koj mus nkag kom txhua rau hauv Hmoob tej
plab plaw nawd!
NeoHmong

MS,
Ua tsaug os!  Txij li PM tus kwv tij Muas hloov los ua TRAITOR tag ces
mloog yam li PM kuj lias ntaug lawm ntau kawg li lawm thiab laud.  Yog
tias txawj thim xav thiab txawj hloov tus kheej li MC thiab PM nkawv
xwb (kuv thov qhuas), kuv xav tias tsis ntev no xwb nyaj peb yuav mus
tau ib kauj ruam deb zog no ntxiv lawm laud.
Zaum no zam tau hais tias PM hais tau lus siv nyog (yuav taus) lawm
ntag laid.
NH

PM,
Kuv nyuam qhuav qhuas qhuas koj rau MS xwb, cas koj tawm siv hloov kiag
nkag rov mus chawj Charlie lawm thiab ma...tsis yog koj mag tswj pob
tseg lawm los cas?  Tsis tas li ntshe koj rov caws nta npuj mag koj tav
lawm kad?
Sub MC neb nim tsis yog ib TEAM os?  Koj yog Charlie TEAM KUBXAJ tiag
tiag li lod.  Kuv seb MC twb hais rau kuv tias MC wb (MC thiab NH) tsis
yog yeeb ncuab ntxiv lawm (tsuas yog wb nyias muaj nyias tswv yim sib
ntxawv) no los sad, cas tsam no PM tawm siv yog kiag ib tug TRAITOR rau
MC lawm thiab laud.  Nej cov no mas txawj ua nplaum ua txua dhau hwv
lawm tiag.
Hmm...pab txhawj xeeb koj thiab os PM, cas yam koj xav ua thiab xav
hais los pheej ua thiab hais tsis tau ywj siab ywj tsws (ywj pheej) li
koj siab xav li vim muaj tus pheej yus saum koj haud pliaj kav koj
txhua lub sij hawm li as.
Case re-OPEN!

Nyob zoo Pos thiab Neohmong,
Yeej yog lawm mas. Meb ob leeg cov lug yeej los muaj constructive
tshaaj qub lawm ntau. Txawm le ntawd los kuv saib Pos cov lug mas nwg
tseem muaj kauj maab ntau dlai kaaj quas nab nrug mas sov Pos nyob Pos
lub nkoj twg los tseem tsi tau paub. hehehehehe....
MS

Pos Muas:
Hmong tej laus ib txwm hais lino, "a villian in disguise can never fool
the wise."  Ntau zaus kuv yeej xav li koj rau Neohmong, tabsis kuv yuam
kev loj heev. Neohmong yog ib tug uas spy nyob rau hauv Vinai nrog ib
co. Muaj ib tug yog nyob kiag ntawm Hlob Vwj Mais xub ntiag. Tus no sim
ua ntawd tuaj mus Amiskas, tabsis nws tuaj tsis tau  vim Jerry Daniels
paub nws qhov mission lawm.  Neo Hmong tuaj tau rau qhov thaum nyob
Vinai nws tsis tau muaj npe.
Lub sijhawm uas Reagan tseem ua President. Nws thiab Tsoom Nom Tswv
Thaib tso phluav kev rau Hmoob thiab haiv neeg Los Tsuas kom lawv rov
mus tig lub Teb Chaws Los Tsuas los txais kev ywjpheej.  Lub sijhawm no
Yawg Hlob Pajkaub thiab Neohom txoj haum lwm khiav mus zoo heev.
Nplobliab pom tau hais tias yog tsis kaw lub yeej Ban Vinais ces lawv
yuav swb. Lawv thiaj tso cov no tuaj spy; Hlob Vwj Mais thiaj tau ploj
thiab Hmoob thiaj piam sim txog niaj hnub no.
Kuv ntsib Neohmong ibzaug tim DC; nws yog ib tug lobby loj heev kom
Nplobliab tau NTR.  Nws yog peb ibphaum neeg xwb, tabsis nws dag hais
tias nws yog ib tug laus.
Nws tseem dag hais tias nws yog ib tug qub freedom fighter.  Tus neeg
no koj ntseeg puas tau hais tias nws yog ib tug freedom fighter.  Moua
Toua Ther, Yang Teng, thiab Yang Lue lawv yog freedom fighters; lawv
puas hais lus li tus no.
Charlie

Charlie,
Yog tias Neohmong tseem nrog peb ib phaum neeg xwb ua li cas koj thiaj
li hais tau tias nws yog ib tug spy ua hauj lwm nyob ze ntawm koj tus
hlob VM xub ntiag no mas? Kuv xav tias koj yuam kev dua lawm thiab
paub...yog tias nws hnub nyoog ib yam li koj peb xwb no lub sij hawm VM
thiab koj txiv lawv tab tom siv siv zog ua dej num tim Vinai ntawd peb
nyuam qhuav yog thav hluas ncem ncua xwb mus ze hluas nkauj ntsej muag
tseem liab tag tsis muaj cuab kav hais lus rau kiag es ua li cas thiaj
li hos yuav yog ib tug spy rau LPD tau?  Yog tias koj txoj kev twv muaj
tseeb no mas Neohmong khub los sis keej heev laiv.

Xejthim aw,
Koj niag phooj ywg Charlie ntawd ces nws twb tsis xyov nws hais dab tsi
li os.  Nws tsis paub tias nws txiv ua hauj lwm dab tsi lub sij hawm
ntawd, es nws yuav ua li cas paub txog Vwj Mais thaib Neej Saub lawv
tej hauj lwm qab rooj nad.  Charlie txiv txawm yog kiag tus Haum Nab
Xem Na Thi Kan Huam (central inteligence) sawv cev NEOHOME nyob Vib
Nais ntag los mas. Txhua yam dej num liam, ntsuab, dawb, dub, daj,
thiab txaij puav leej los nkag tag nrho rau hauv Charlie txiv lub rooj
hod.
Sij hawm ntawd, Charlie nej cov hluas tseem yau es nej yuav ua li cas
paub txog tej dej num KUBXAJ nyob Vib Nais thiab tim Nplog ma lod?
Charlie twb tsis paub tias leej twg yog tus tso cai (signatured) rau
VM, VB, NS, VX, VN, VZ, VW, thiab YX (cov laus nyob Vib Nais, yuav tsum
paub cov initials no) cov nom NEOHOME haud Vib Nais txais yawg VK los
ua hauj lwm rau NEOHOME no ne?  Tsis paub tias leej twg yog spy thiab
TRAITOR li nawj, vim lub sij hawm ntawd Charlie txiv yog tus tuav hauj
lwm INTELLIGENCE nad.  Tej zaum tus huam nab SPY/TRATOR loj tseem yog
NS los tsis paub nawd.  Kav liam txhob ntos ntxiv lawm os, lub sij hawm
ntawd, lawv phaum tij no yeej kub siab thiab ua heev kawg kiag li lawm
tab sis yog tsis tsis paub es lawv cov hlwb twb raug NTXUAV DEJ tag
lawm.  Tsis tas lis ntad, vim lawv tus lau laus (tus hwm tseg ntaus
poj) qau suab zoo li cas ces lawv tsuas txawj qau zoo li ntawd xwb.

Chairman Xejthim:
Koj xav hais tias koj tseem mos, mos no.  Koj yau kuv hli xwb os yawg!
30 tawm xyoo lawm, twb yuav mus rau 40 es koj xav hais tias koj wb
tseem mos, mos no.  Neohmong is in his 40's.
Charlie

Thaum twg es kuv hais tias kuv mos mos no mas....cas es ntshav nces
hlwb lawm lso ua li cas nas, Charlie. Yog kuv tsis yuam kev mas lub sij
hawm koj txiv thiab koj tus hlob VM lawv tseem siv zog recruit cov
Hmoob tim Vinai mus ua terrorists tua nplog xyoo 1982-85 ntawd wb yuav
tsis tau muaj 30 tawm xyoo. Koj hais tias Neohmong nrog wb ib phaum no
lub sij hawm ntawd yog koj yog tus kuv paub mas wb tseem yog me nyuam
hluas xwb ces yog tias Neohmong nrog wb ib phaum ces Neohmong kuj tseem
yog me nyuam hluas xwb thiab los mav. Koj puas xav tias xyoo 1982 ntawd
koj yuav mus ua tau spy rau lpd no mas lov?