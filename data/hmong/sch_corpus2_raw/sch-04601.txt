cov kwv tij hmoob dawv daws-- kuv muaj ib tug tub kwv tij khiav los
nyob rau baskauj ces ho mus nyob rau dej dawb.  vim raug kev txom nyem
heev, kuv thiaj xa me ntsis nyiaj mus rau nws kom nws rov qab.  nws
kuj rov qab mus rau nplog teb lawm.  thaum mus txog nplog teb lawm nws
kuj hais tias qhov rov qab yog qhov zoo rau nws thiab yuav tsis rov
tuaj rau thaib teb ntxiv lawm.  nws kuj rov mus tham ib yam li cov me
nyuam no thiab.
qhov peb paub zoo.  peb yeej paub hais tias los nyob dej dawb thaib
teb yeej txom nyem heev.  tsis tas li ntawd cov ntxhais no twb raug
thaib txhom thiab tsim txom ib zaug ua rau lawv poob plig tag.  tej
zaum yuav vim tej no tiag thiab thiaj ua rau lawv tau hais cov lus no
tawm thiab thiaj tsis kam rov tuaj cuag niam thiab txiv rau thaib teb
lawm.  raws li kuv xav, nyob nplog teb ntshe yuav zoo dua li khiav los
nyob rau dej dawb nawb.  qhov tsis zoo ces tsuas yog ncaim niam thiab
txiv lawm xwb.

kwv,
qhov phem qhov zoo peb tsi noog txog tamsim no, vim cov ntxhais no yog
cov ntxhais tseem under age, twb tsi tau muaj noog nyoo txaus es yog
tsi pub lawv rov los nrog lawv niam lawv txiv--yog ib yam ua phem
tshaj nyob rau hauv lub neej ntiaj teb no.
ua neeg nyob rau lub ntiaj teb no, tsi lam muaj ib leeg niam ib leeg
txiv es xav kom nws ib tug me nyuam mus nyob zoo li no.  tsua yog yus
tsi muaj choice li lawm xwb mas thiaj li zoo li tamsimno nawb, kom yus
cov neeg paub tab nkagsiab li no thiab.
hos hais txog ntawm koj tus kwv tij ntawd,  koj tseem tsi tau paub kev
cai LPDR zoo nawb yog li nad.  thiab yus tseem ruam qauj heev, yuav
tsum tau nco ntsoov hais tias, thaum yus mus txog tov lawm--every word
koj hais, koj lub txim tuag no.  ces txawm hauv yus lubsiab tsi nyiam
kiag los, lub ncauj yuav tsum tau lam qhib kom tuav tau yus txoj sia
nyob thiab ntev dhawv xwb. yog yus tseem tsi tau paub hais tias, lub
caij twg hais lus hom lus twg, ces peb tseem raws tsi tau tau LPDR cov
neeg qab ib qhov lus tus nplaubhaus li nawb.
xav hais tias, hais me me li no xwb, nyaj nej yuav nkagsiab zoo lawm.
B2BH