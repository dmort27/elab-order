Hmoob,
Zaum no, LSV tso nyuj sib nraus lawm lau. Tsis hais lub tshav Meskas
thiab Thaib, nyuj tab tom sib nraus nres nrwb nroos xwb.
Nyob thaib mas tau 3 hnub los no nyuj sib nraus loj tas zog thiab.
LSV hwb tau ib pab txiv nyuj "Meo" kub zuag nyob rau meskas es niaj hli
pub nplooj ntsuab rau noj kom muaj yees, seej thiab nyaum, niaj hnub
hov kub ntawm Hmoob pob tw. Cov txiv nyuj ntawd tau xya me nyuam puv
meskas teb, uas yuav muaj txog li 20,000 tus lawm sub, ces ho los xya
me nyuam tau ib pab nyob rau Thaib teb thiab. Txog caij lawm sub es nws
thiaj tso tawm los sib nraus.
Zaum no xav tias ntshai nyuj tsuas sib nrau tim MN xwb na cas ho nrau
hauv thaib teb thiab?
Yog Hmoob yuav ruam npaum no tiag mas kawg pom dab xwb thiaj tag lau.
Nej mloog seb cov nyuj Meo/Hmoob ntawd tus twg yuav mag kub to plab ov?
Mob siab tias tus twg mag kub los mob yus tib si, luag ua ntxoov tes
ntsia xwb.
Hmoob! Yuav txog thaum twg thiab nej thiaj pom meej tseeb os? Txhob
tsaug zog lawm nav! Kav tsij rua muag, mos qhov muag kom pom tseeb
tseeb nawb " Npooj tsawv tsis yog npuag, hmab sua tsis yog kwv luag".
Hmoob thiaj yog koj kwv luag xwb mog. Txhob tshab kub rau yus Hmoob
nav! Hmoob poob noob tiag nav!
Txawm li cas los xij, lig zog lawm, ces peb tsuas yog cov saib nyuj sib
nrau xwb, thov txhob sib ntaus tom tshav puam nawb. Kuv tsua ua lus paj
piv rau nej ntsuam xwb ov.
Leej twg yuam khuav lawm cia li tig rov los mog. Yog nej tsis paub tsis
pom txog xwb. Txhob lam raws cov nyuj "Meo" uas raug luag hwb ntawd
lawm nawb mog. Peb yuav tsum sib hlub vim peb yog ib tsev neeg Hmoob
xwb.  Npaws npaws npaws!!!
Hlub Hmoob lub qhov muag plas!
lc

LEE CHONG  ua cas tau ntev loo lawm koj ho tshwm plaws gw gog
gees rov npaum li  XOB nroo  yam ntuj tsaus ntai lub teb tsaus nti na .
Hmoob muaj 3  yam hmoob xws li , hmoob/moob zoo , hmoob/moob phem ,
Neeg hmoob/moob ( cov no lawv yog neeg xwb lawv tsis xav tia lawv yog
hmoob ,
Cov zoo nws lhub taus laj mej pej xeem hmoob nws yuav nyob mus
ntev  siv mus los muaj lub txiaj ntsig mog .
Cov phem ua tub sab tub nyiag , dag noj guab yuam yam tsis
ntshai tub gaug leej twg  tsis lhub laj mej pej xeem , Kav liam os yawg
Lee Chong  , cov niag neeg tub sab cia lawv sib ntaus sib chua pob
ntseg kom tu tag , ris tsho lhe ntuag tag los nyob ntawm lawv lub siab
nyiam , cov neeg zoo li koj ko ce kav tsij tswj hwm koj pab pej xeem
zoo mus xwb los mas nawb  yeej meem nrhiav txoj kev vam meej mus xwb
nawb . Cov lawv ua lub neej sib txeeb noj sib txeej hwj chim cov no
tsis coob pe tsawg leej o mog   tuag tag los tsis khuv xim .
Vim li cas , koj thiaj hais tia  Nplob Liab tuaj ntiav tau lawv
ib cov   ntaus ib cov no mas , koj sim muab proof los seb , koj pom
kiag ntawm koj ob lub ghov muag kiag hais tia Nplog Liab ntiav tau lawv
tus puav no mas . Kuv xav hais tia koj hais lus Saub dhau heev lawm
nawb mog , lam twv li ub li no xwb , koj xav zoj tia yog nplog liab
ntiav no puas yog . Nim no nws yog xyoo  2005 lawm  yuav tau hais tej
lus tseeb me ntsi mog , tseeb no mas yog koj pom kiag nawb , cuav no
mas nws yog lam hais , lam xav , lam tham xwb kom muaj lub chaw chim
siab tsi sib ntseeg siab  sib ntxub  sib ntxaug  sib do kom zoo li lub
pas dej nro xwb .
Vim li cas , koj ho tsis kam teb kuv cov lus nyob hauv Hmoob
Tseem nyoos nyoos nas yawg , ntshe kuv hais raug koj pob tw heev pob ?
TUBHMOOBNTSUAGNOS

Kwvluag,
Kuv tsis lam hais nawb, kuv muaj tim khawv zoo. Li ntawd, kuv thiaj
tsav hais npaud rau Hmoob sawv daws. Cov lus kuv hais ntawd yuav tsis
raug tus hmoob zoo. Tej neeg ntawd kuv yeej paub npe npaj ko npaj khaum
tib si tab sis tsis yog lub luag yuav muab los tso rau tej no. Cov neeg
ntawd nws yeej paub tias nws ua dab tsi rau hmoob, thaum kawg nws ho
tau dab tsi. Kuv yuav tsum hais kom cov nyob ib qho es tsis paub dab
tsi ceev faj thiab nras xeev. Yog koj xav pom zem zuag mas koj ya rau
Thaib teb tam sim no koj yuav pom tias muaj dab tsi. Cov nyob Thaib no
twb tsis muaj tej nyuj quav ntse nees zis ntawm Meskas, ua cas ho mag
tib yam thiab. Nws tuaj ntawm tib txoj xaim xuas nuas tuaj xwb nav. Tej
no lawv twb npaj xyoo 1990-92 los lawm nawb. Lawv pib siv xyoo 2000
los. Koj ceev faj tsam tej nywj swv no ho zia tau yus yam tsis nco
txog?
Tsis yog kuv tsis kam teb koj, vim kuv tsis tau zoo zaum zov computer
li koj ne, quav tsis khoom tso es yuav ua cas tau ma?  Kuv zoo siab
txais tas nrho hmoob cov lus zoo, phem, thuam, qhuas tib si mav.
Kuv hlub Hmoob lub qhov muag xwb.
lc

Lee Chong,
Aub yau! Luag tej yuav ceev faj li cas thaum luag twb tsis paub tias
yuav ceev faj tus dab tsi. Yog luag twb tsis paub, es koj tus paub ho
tsis kam qhia kiag, ces kuj yog tim koj. Yog koj pheej ua saub hais lus
paj xwb ces ntshai yuav tsis qoos tes li lau. Hnub twg koj taw tes nkhi
saib qhov twg yog qhov twg tiag mas sawv daws thiaj yuav paub ceev faj.
Yog tsis li ntawd ces kawg sawv daws kaw qhov rooj nyob caws vos hauv
tsev xwb. Puas yuav muaj neeg kam ceev faj li ntawd ma?
Teev

Lee Chong,
Nploglab taab tom siv Suav tug strategy 200 xyoo taag lug lawm rua
Moob. Moob yog ib cov ntsaj tsis paub lug ces kawg Moob tus noob xwb.
Yog leej twg tuag, yog Moob tuag xwb.
Thanks,

muastony thiab teev,
Tej no tsis zoo lam tuav leej twg npe. Luag muab Hmoob roj kib Hmoob
txha los sawv daws tseem tsis paub qees. Nws piv zoo li tus neeg mob,
vim yog nws muaj mob plab dia hau me ntsis lawm, ces Dab ntxoog hnov es
luag thiaj tshum ntxiv thiab muab cav tsawb los hloov yus tus tseem
mus. Tej no luag ua los lawm ntev, luag nkag tau rau hauv peb Hmoob tej
plab hnyuv tas, ces luag thiaj tsom qhov chaw muag ntawd los loos ntxiv
kom Hmoob tuag mus. Leej twg tsis tau kawm txog fab secret yuav tsis
paub thiab tsi pom txog li. Cov ntawd xav hais tias Lee Chong lam hais
xwb. Kuv ntseeg tias muaj tej tus yeej yuav tsis paub tsis pom hlo li
lauv. 100 xyoo tom ntej no seb nej leej twg yuav muaj caij mus pom tau
nplogliag phau ntawv Top Secret mas nws thiaj yuav paub xwb. Nim no
txog caij luag suav yej seb mag dab tsis lawm xwb.
Fuab tais Vwj Paj Yig swb rog rau Suav xyoo 1796, peb Hmoob nyuam qhuav
paub tau li 10 xyoo los tias Suav ntxias nws tus xeeb ntxwv li cas
thiaj li ntxeev siab rau nws ntawd. Yog nej leej twg xav paub tej kuv
hais no mas ntshai yuav yog xyoo 2100 rov tod seb puas muaj peev xwm
paub txog qhov tseeb. Kuv Lee Chong paub meej tias muaj dab tsi lawm
kuv thiaj tsav hais ua luaj rau Hmoob.
Hais nqaim nqaim rau Hmoob tias nco ntsoov peb yog Hmoob, luag txawm
muab dab tsis fiv kom koj tua koj cov hmoob los txhob lees yuav, yus
Hmoob thiaj yuav hlub yus hmoob xwb. Txawm tias nws ua tsis tau li yus
nyiam los tsuav nws yog Hmoob xwb yuav zoo dua qhov ua kom txaus yus
siab nyiam, tab si yus haiv hmoob qaug ti av.
Peb mloog ntxiv mus seb cov thaib teb ho yuav mus li cas ov. Pab uas
tom yog cov raug Nplogliab tom txwv ntag, lawv tab tom sib foob loj
heev lawm, hmoob lub npe mas tsw txhub txhi xwb. Cov hmoob uas txam zeb
kub ntawd yog LPDR cov tub txib tub txuas, lawv tus nais nyob US. Tus
nais ntawd yog ib tug ntawm LSV 3 tug Meo seej ntag lauv.
Cov nyob meskas mas nws twb mus dhau ntau txheej ntau kis rooj vag
lawm, nej hmoob xuas qhov muag ntsia xwb thiaj tsis pom meej lawm. Nej
yuav tsum siv microscope los tsom thiaj yuav pom tau nawb. Kuv Lee
Chong twb muab sau tseg cia ua keeb kwm lawm, ib hnub twg kuv mam rho
los rau nej saib.
lc