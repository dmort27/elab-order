So, what is "HMONG"?
Hmong = tibneeg.  muaj hmoob tuaj saib peb lawm os = muaj tibneeg tuaj
saib peb lawm os?
Hmong = lwm tus hmong.  Peb mus saib hmong noj 30 = peb mus saib lwm
tus hmoob noj 30?
How do we define ourselves?

Koj zaj dab neeg interesting kawg li os Yob.  Ua li kuv ho xav nug koj tus
ua saub tias ua ntej peb Hmoob khiav tawm tim middle east li koj hais ntawd,
peb Hmoob tus kev lis kev cai ho zoo li cas?  Piv tias ua ntej lub sij hawm
sawv daws los tuag coobx rau thaj chaw li koj hais, thaum muaj ib tus tuag
lawv puas qhuab kev thiab ne?  Los yog qhov niag qhuab kev no Hmoob mam li
tawm tswv yim tshiab puag tom qab no na?
Tsib xyoo ntau tas los kuv nyeem koj zaj dab neeg tas kuv ho tham me ntsis
rau kuv ib tus tij laug mas nws txaus siab heev, tab sis nws twb ncaim
lawm - tsis pom lub teb chaws li koj hais, los yog nws mus nyob lub teb
chaws koj hais mas?  Es peb yuav tos ntev npaum li cas hiav txwv mam nqhuab
ua teb chaws rau Hmoob nyob mas?  Txawm kuv tsis qualify mus nyob los tsuav
muaj ib lub teb chaws hu ua Hmong (Mhong) no xwb ces kuv twb zoox siab lawm
os.
Ua tsaug

Yob,
Koj hais koj xav kom peb los thiab tig pob ntseg los mloog koj cov lus
no es ua cas nyob, nyob cia li khiav txias to thaum ib tag hmo zoo tus
neeg tub sab lawm xwb. Kuv tseem xam tias koj tseem ua neej nyob qhuas
ntxhias nrog peb ntawm nov no ua cas koj tseem siv mus nyob koj ib sab
ntuj ua tseem muaj lub neej rau koj nyob ua peb Hmoob-Asmeskas no ib
hnub ntej lawm thiab.
Thov qhia yog thaum twg rov los tsev nawb....wb yuav tau mus noj ib
taig fawm ua ke tsam tau teb chaw Hmoob nyob ces nej cov loj ho tsis
kam nrog peb do quav ua ke lawm nawb....
Koj li ib leeg phooj ywg zoo,
-tnv

Phooj ywg Avang,
I don't know what exactly Hmong means? But I do know that Hmong is
Hmong.
Koj hais yog lawm, kuv los yeej hnov hmoob hais lo Hmoob, Hmoob no
thaum Hmoob pom ib tug/pab Hmoob tshiab uas tsis paub npe los sis hais
rau tej yam kev Hmoob ua. Tab sis kuv ho tsis tau hnov Hmoob hais lo
lus Hmoob no los theej lo tib neeg li koj hais li. Thaum Hmoob pom ib
cov neeg txawv xws li Nplog, Ca, Daum, Miskas tuaj, Hmoob yeej tsis
hais tias cov ntawv lawv yog "hmoob" hlo li. Hmoob yuav hai tias muaj
ib co neeg txawv txawv...Nplog, Daum, Co, Miskas xwb. Yog li lub tswv
yim hais tias Hmong = tib neeg no ntshai yuav tsis yog lawm. Hmoob
tshuas hais tau thaum Hmoob paub tias tus/pab neeg ntawv yog Hmoob xwb.
Nej hais puas yog?

Yog lawm, Hmoob yeej yog Hmoob xwb.  Yeej txhais tsis tau Hmoob lub
npe.  Yog muab txhais ces kawg yuam kev lawm xwb.
Qhov uas luag lwm haiv pheej txhais saib hmoob yog li cas mas txhais
los ntawm hmoob tus cwjpwm los xwb.  Miao, Meo, barbarian, young plant
(un able to get rid off) yog tej cwjpwm uas suav thiab nplog tis rau
hmoob xwb.  Hos qhov hmoob txhais rau meskas thiab lwm haiv tias "free"
no kuj yog los ntawm hmoob tus cwjpwm tibyam.  Tus cag hmoob tiag yog
haiv neeg nyiam kev ywjpheej "freedom" li meskas teb no.  Li ntawd
hmoob thiaj nyob muaj vajhuam sib luag.  Thaum yuav hais kom muaj tus
yeej tus xwb ces thiaj hais tsis txawj tag li.
Hmong is Hmong.

TNV kuv li phoojywg zoo, thaumtwg dev tuskotw tawgpaj lawm tiagx mas kuv
mam ncojoov koj nawb. Fawm ces kuv twb caiv los lawm ntev rauqhov qab dhau
hwv lawm. Tiamsis noj lwm yam zaubmov kuj tseem tau.

Yob,
Koj me kwv yeej paub lawm tias dev tus tw yeej tsis txawj tawg paj ces
mam ua ib siab tsis to koj ua tij lawm mog...

Ua cas neb yuav piav kev npau suav tus siab zim nas ob yawg?

Avang,
Thaum hluas ces kev nkauj kev nraug & kev lom zem ua hluas lwm yam deev
siab ntsws tshaj. Tiam sis laus lawm ces kev kwv tij, kev phooj ywg,
ntshaw yus HAIV, thiab kev ntshaw teb ntshaw chaw thiaj ntsw siab teev
yus kua muag lawm xwb...
Ua tsaug!

Hais tau txaus luag thiab kuj ho hais tau yog dawb paug txaus xav lawm
thiab.
Yog tau teb chaws tiag no, ntshe yuav muaj peev xwm muaj tau yam zoo li
no ntag nawj. Cov loj--elite, cov txawj siv computer, cov paub sau ob
peb nplooj ntawv Askiv, cov muaj nyiaj me ntsis sawv daws, cov muaj
ib-ob daim degree dai saum nthab--ces yuav tuaj zog ib tog los kuj tsis
paub. Qhov no qhia tau peb dabtsi?  Kuv xav tias nws qhia tau tias
peb--koj thiab kuv--yuav tau rov los ua zoo xav dua txog qhov nram no:
kev tau thiab kav teb chaws tsis yooj yim ib qho hlo; thiab thaum ib
pab neeg phoom ciaj phoom tuag es tau lub teb chaws lawm los yeej tseem
tsis muaj leej twg paub meej hlo txog tias ua li pej xeem sawv daws
puas yuav cia li vam meej, nto npe, muaj vaj huam sib luag, muaj txoj
cai ncaj ncees, ua tau pej xeem nyob noj sib hlub haus sib ce, etc.
Tab sis, txawm li cas los xij. Txog tebchaws Miskas hnub Thanksgiving
lawm. Yog li kuj yog ib lub caij los nco txog tias yeej vim yog muaj
cov hlob tau coj sawv daws ib ntu dhau ib ntu los lawm, thiaj li muaj
cov yau. Vim yog muaj keeb kwm, muaj liv xwm, es lub caij nyoog tam sim
no thiaj li muaj txoj hau kev tshwm. Yog li, txawm peb tsis fwm dabtsi
los, qhov no kuv xav tias nws txaus peb sawv daws fwm.
--Lajntxiag