Cov phooj ywg,
Peb xob rawm sib has nchaav tsaam tsis zoo noog. Moob kev noj "peb caug
" yeej yog noj rua nub 30 mo ntuj lub 12 hlis ntuj nkaus xwb txha yog
tseem Moob txuj kev txuj cai ua ib haiv tuab neeg Moob.
Taab sis tau muaj ntau yaam teeb meem lug cuam tshuam rua Moob lub
"tsab peb caug" lug tau ib tam tuab neeg ntau lawm. Hov ntawd nyob rua
ntuj qub qaab, mas vim yog muaj tej suam teb chaws puab sau qoob tsis
tau taag, tais puab txawm teem caij noj tom qaab. Muaj tej suam teb
chaws kws puab ho sau qoob taag ua ntej, mas puab txha noj ua ntej
lawm.
Muaj tej txha mas tseem fuas noj "peb caug" rua nub 29 lub 12 hli hab.
Tej nuav yog qhov tseeb kws peb leej twg los yeej paub lug lawm.
Cov phooj ywg! Ua ntej yuav txug peb caug Moob mas Moob yeej tua npua
lug noj. Cov npua kws yuav tua lug noj ntawd Moob hu tas "NOJ TSAB"
nua. Huas nub xaus xyoo laug, tim 30 mo ntuj lub 12 hli ntawd Moob hu
ua "NOJ PEB CAUG". Tim America teb nua suav dlawg ca le hu "Tsab hab
Peb Caug" ua ke lawm. Nuav yog ob lu lug sib txawv hab muaj kev cai sib
txawv zog. Tsab yuav noj rua nub twg los tau tsuav yog lub 12 hli ntuj
lawm, taab sis peb caug mas yuav tsum noj rua MO PEB CAUG tag tag txha
raug.
Yog le ntawd, cov kws noj ua ntej "peb caug" tsim nyog yuav hloov npe
hu ua "Noj Tsab". Taab sis noj tsab mas tsis muaj kev pov pob.
Vim lub tsab ntawd yog tua npua noj dlawb hab feem ntau yog "txais qhua
noj tsab, tam noob ncoos, tam hlaab nyas..."
Nwg nuav, nyob rua tebchaws America ho muaj ntau lub "tsab peb caug" le
suav dlawg tau pav lug ntawd. Yog ua tuab zoo xaav mas yeej tsim nyog
txaaj muag rua yug tug kheej tas ua caag ho ua le ntawd. Taab sis peb
ho yuav tau ua tuab zoo xaav tas hov ntawd vim yog  "UA RUA HUV NAAB
TSHO", tsis tau yog ua rua HAIV MOOB tug. Yog zoo mas xob muab hu ua
"tsab peb caug". Ca hu dlua lwm lub npe mas yuav zoo nkauj dlua.
"Noj Tsab" yog lub npe kws zoo siv rua qhov ntawd. Kev noj tsab ntawd
tsis muaj kev caiv cim dlaab tsi. Taab sis "Noj Peb Caug" mas muaj kev
caiv cim tej yaam tseem ceeb xws le:
1. Mo peb caug  - yog xaus xyoo laug. Tej laug yuav tsum zuv mo ib mos
kaaj ntug. Txug thaum 12:00 dlua zog ntawd, tej tub ki yuav rau ib lub
tsum rua ntawm hauv taag lug pe tsab rua tej laug.
2. Nub xab 1, yog nub moog pe tsab rua tej laug ntxaa tom toj ntxaa.
3. Nub xab 2, yog noj tsab cov tsev kws noj tsis yeej thaum ua ntej
txug peb caug..
4. Nub xab 3, yog nub tso dlaab. Yog nub noj nqaj qab teev Xwm Kaab.
Lawv txuj kev cai Moob mas nub xab 1 txub 3 yeej tsis pub nrhu nyaj siv
hlo le. Tej laug yeej tsis pub yawm tsev pov tseg txug xab 3 le ua tau.
Yog siv nyaj rua lub caij caiv ntawd mas ua tsi nyog. Vim plig nyaj
yuav tsis nrug yug nyob.
Tej hluas pib ua si xab 1 moog los tau. Taab sis xab 3 rov tod mas cov
laug txha muaj caij tuaj saib tej hluas dha pob ua si.
Xab 5 rov tod tais leej twg sis nyam heev los sib caum moog ua neej
tau.
Cov thawj kws tswj tsab peb caug Moob ntawd yuav maaj maam thim xaav
hab khu nwg tug kheej kuas lug hum le yug Haiv Neeg lub tsab peb caug
ib nub tom ntej nuav xwb. Tog puab ua le ntawd los vim puab tsis tau
paub zoo tas puab yog leej twg hab puab tsis tau pum puab Haiv Neeg
muaj nqe rua puab txaus.
Kuv ntseeg tas tsis ntev tom ntej nuav Moob yuav nkaag sab txug Moob
hab tig lug koom sab noj tuab lub "peb caug". Thaum ntawd yog nub kws
peb suav dlawg zoo sab taag txhua leej txhua tug. Lub Tsab mas peb yuav
has tsis tau, vim Moob yeej ib txhis coj le kuv has ntawd.
Cov phooj ywg, leej twg tsi paub lu lug Moob " Noj Tsab hab Noj Peb
Caug" ntawd ho nug kuv dlua. Kuv zoo sab yuav pav rua mej. Peb yog
Moob, ua dlaab tsi los ua tuab zoo saib, ua tuab tswj Moob lub Koob
Meej. Moob yeej ib txwm muaj teb chaws hab muaj zoo Fuab Tais kaav
Moob. Taab sis txij thaum xyoo 200 B.C. Moob raug Suav nrhuav tshem
Moob lub teb chaws lawm hab Suav tau hlawv Moob cov ntaub ntawv keeb
kwm taag du lug, mas Moob txha tsi paub tas Moob yog leej twg lawm xwb.
Moob yeej yog ib haiv neeg zoo hab nyam kev ywj pheej, kev thaaj yeeb,
kev nyaab xeeb heev.
Johny

Thaub,
Koj muab sau ntau hwv nyeem tsis tas li.  Tab sis koj yeej hais raug
chwv npliag lawm, tsuas yog Hmoob tseem nyias ua ua nyias txiv thais
liab li ces thiaj li koj noj koj, kuv noj kuv, nej noj nej, peb noj
peb, tsis paub tias "noj tsiab" yog dab tsib los sis "peb caug" yog dab
tsi?
Li kuv hais lawm, yuav kom kho tau Hmoob zoo thiab ua neej vam meej
ncoo ko sib hlub ces yuav tsum yog Hmoob muaj noj muaj haus, txawj
ntaub txawj ntaw, muaj qhov phem muaj qhov zoo xwb.  The latter, muaj
qhov phem muaj qhov zoo evolutionary theory is the most cretical that
Hmong have to accept and practice onward.  Chai Vang is a good example.
So, if my theory works, I believe there won't be another Hmong walks
into the wood and opens fire to kill 6 and wound 2.
Neohmong

Phoojywg,
Lu lug "tshav qaib, dhia pob", kuv nov dlua ib txha has le ntawd tag.
Feem ntau Moob Leeg has tas "dha pob, tshaav pob". Lu lug nuav tsuas
yog nthuav txug kev lom zem ntawm kev noj peb caug xwb.
Lu "dhia qaib, tshav qaib", kuv tsi tau paub tseeb tas vim le caag ib
txha kwv tij Moob Dlawb ho has le ntawd. Puas yog puab has qhov kws
Moob Dlawb Lwm Qab rua mo 30, los yogpuab has txug "kev ntaus ti
qab"los ntaus ntiv. Thaum kuv ntsib ib co laug raug tom tej kev mas
puab has tas "Peb mus dhia qaib tom lawv Zos los." Lu lug nuav qha tau
tas puab moog dha pob tom puab Zog lug. Ib txha Moob Dlawb hu lub
tshaav pob ua "tshav qaib".
Cov phooj ywg yog mej suav dlawg xaav tas peb lub chaw nuav yuav nrhav
txuj kev zoo moog khu Moob nua mas yuav tau khaws ob lu lug "Noj Tsab,
hab Noj peb caug" coj moog xaav hab nrhav kev sib txhim khu. Yog ua
lawv kaab lawv kev yeej yuav tsum muaj chaw moog xwb.
Kuv Johny yeej zoo sab paab suav dlawg khu Moob.
Johny

Johny,
Kuv los yeej confuse kawg txug Moob lub 30 hab lub Tsab. VIm nyob rua
NC xyoo nuav Moob muaj ntau Xeem ces muaj ntau lub Tsab. Xeem Hawj,
Xeev Thoj, Xeem Xyooj, xeem Lis, Xeem Lauj, Xeem Vaj/Vaaj, ib Xeem noj
ib nub weekend. Yog taag nrog Moob 18 xeem noj tsab ces kawb Moob yuav
muaj 18 lub tsab, tsis taag le ntawd thaum puab noj puab lub tsab mas
puab hau ib cov txheej caw has tas XAAV XYOO LAUG, IB TXHEEJ CAW TOG
XYOO TSHAB. YOG LE NTAWD MOOB MUAJ 18 XEEM CES MOOB YUAV XAAV 18 LUB
XYOO LAUG HAB YUAV TOG TXAIS 18 LUB XYOO TSHAB NYOB NTAWD 1 LUB XYOO. I
am totally confused by the Mong dirty social and separatism. Yog vim le
caag es Moob tsis ua ke noj ib lub TSAB, tsis taag le ntawd Moob tsis
noj 1 lub 30. Tabsis yuav coj lug define nuas ces vim yog Moob cov xeem
xaav khaav theeb hab xaav ua ntau lub 30 kuam tau nyaj ntsaw naab tsho
xwb.
Tony

30...mas yog noj 30...noj tsab mas yog noj tsab...noj 30 mas
yog muab qab hu plig...noj qab xwb...tsi muaj xeej caw ntau ntau...
noj tsab mas muaj tus npua tsiab....muaj xeej muaj caw  haus....
nyob li laos ces...tus muaj npua thiaj muaj tsiab noj...yog tsi muaj los
yuav tsum muaj nyiaj mus yuav npua los ua npua tsiab..thiaj li thwm tau
tias "noj tsiab"....
tshav qaib/tshav pob mas txawv....no yog ua tom tshav puam as part of
"tsa hauv toj" quas xyoo laus.....
yaweh
--
Posted via Mailgate.ORG Server - http://www.Mailgate.ORG

Wj.... zag nuav koj kuj los has tau muaj qaabhau hab raug peb Moob txuj
kevcai kawg nkaus lawm. Zoo sab hab ua tsaug ntau kws koj ho lauj num
tuaj koom hab faib laaj lim tswvyim.
MS