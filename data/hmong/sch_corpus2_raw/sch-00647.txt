Saub hais tias:
Me tub, kuv saib koj mas, zoo li koj yog ib tus neeg muaj tsim kawg, hais lus  los yuav tau, coj tau zoo, txawj txhua yam, temsis cia kuv piav raws li kuv paub, vim koj tau nug kuv lawm.  Yog kuv tsi piav ces, lub ntuj yuav tias  ua cas kuv paub los kuv tsi qhia, ua cas kuv paub los kuv tseem zais thiab…qhov no yuav khaum kuv, es kuv piav koj xob xav li cas.
Koj daim ntawv koj yeej thov tau zoo heev lawm.  Leejtwg los yeej ntshaw koj daim ntawv thiab koj lub neej.  Koj yeej tau ib daim ntawv los ua luag hau tiag.  Koj daim ntawv yog ntawv los nyob luag hauv rooj tiag.  Temsis koj nco ntsoov tias txhua txhia daim ntawv noobneej thawjthiab, yog zoo zoo lawm los, yuav muaj ib qho phem nrog thiab.  Txhua daim ntawv thawj thiab, muaj phem los yeej muaj ib qhov zoo nrog.
Tub Nug:
Es yog li cas tiag?  Thov koj sim piav ntxiv sob...
Saub:
Koj daim ces koj yeej yog ib tus neeg uas luag teb luag chaw qhuas.  Leejtwg los yeej fwm koj thiab paub tias koj coj zoo, muaj tsim, muaj hmoo, thiab leejtwg los yeej nyiam koj.  Temsis qhov no tsi yog qhov yuav ua teebmeem rau koj, vim tias koj daim ntawv ntxoov tau koj lub meejmom lawm.  Luag yuav hais li cas, xav li cas, los luag yeej ua tsi tau dabtsi li.  Luag txawm yuav xav rhuav koj, los luas rhuav tsi tau vim koj coj ncaj thiab koj hais ces luag mloog.
Temsis, qhov tseeb tiag, koj daim ntawv no, muaj ib lub khuj nrog nawb. Lub khuj no, ces yuav los ua teebmeem rau koj tsev neeg lawm, lub khuj no yuav ua teebmeem rua koj thiab koj tus pojniam.   Nws tsi yog hais txog los ua teebmeem rua koj thiab sad nraud luag zej luag zog.
Thaum koj tseem ua hluas nyob, leejtwg los yeej nyiam koj kawg li.  Hluas nkauj los yeej nyiam koj kawg li...Luag niamtxiv los yeej ntshaw koj kawg li.  Thaum koj ua luag tus vauv lawm los luas yeej nyiam koj thiab ceev koj zoo.  Temsis, thaum koj yuav tau koj pojniam los koj pojniam yeej hlub koj kawg li.  Koj los yeej hlub pojniam heev li thiab.
Temsis vim yog koj lub khuj ntawm no, thaum koj pojniam yuav tau koj kiag ces, nws pib dhuav koj.  koj yim hlub nws, ces nws yim dhuav koj.  nws yim hlub koj, nws yim ntxub koj xwb.  Koj rub nws los tib koj, ces nws lub siab xav khiav koj xwb.  Qhov teebmeem mas yog qhov no lawm.
Tub Nug:
Es khuj yog dabtsi?  Khuj puas yog zoo li xyob txhiaj thiab?
Saub:
Lub khuj tsi yog xyob txhiaj nawb.  Xyob txhiaj mas yog yus mus coj sad nraud los rau hauv tsev.  Txhais tau tias, koj mus coj hluas nkauj los pw hauv koj tsev, ces koj tus hluas nkauj coj tau cov “kev phem” no los rau hauv koj lub tsev.  Ces ua rau koj txhiaj meej qaug lawm.  Qhov no peb hu ua xob txhiaj.  Los yog koj tus pojniam mus coj hluas nraug los pwv hauv tsev, los yog koj pojniam mus deev hluas nraug sad nraud, es nws coj tau los rau hauv koj lub tsev.  Ua rau koj txhiaj meej qaug….cov no thiaj yog xyob txhiaj.  Vim kuv pom mas koj txhiaj meej yeej qaug lawm thiab.  Temsis kuv yuav tsi hais txog txhiaj meej qaug, vim neb tsi tau nug, thiab kuv tsi tau pom deb.  Yog neb yuav kom kuv saib mas, yuav muaj ib cov lus tsi zoo tshwm tuaj, ces kuv yuav tsi hais txog qhov no.
Hais txog lub khuj mas, lub khuj mas ho txawv zog.  Tsi yog koj mus coj sad nraud los.  Temsis lub khuj no yeej nyob hauv koj daim ntawv, es koj thov tau ces, koj cia li coj los ua neej lawm xwb.  Tsi yog ib qhov uas phem phem, tsi yog ib qhov zoo zoo.  Temsis qhov phem mas, yog thaum koj yuav tau kiag pojniam lawm ces, koj pojniam yeej pib ntxub koj, pib dhuav koj, pib saib tsi taus koj.  Tsi yog nws tsi hlub koj, temsis vim yog koj lub khuj no xij ua teebmeem rau nws xwb.  Lub khuj no ua rau nws saib tsi taus koj, nws yuav cem koj li koj tsi yog ib tus txiv neej.
Es ntawm koj lub plab mos, mus rau hauv pawj mas, lub khuj no txawm ntawm koj qhov chaw mos no ov.  Koj tsi paub ces koj xav tias yog tias no xwb.  Temsis qhov tseeb, nws yog ib lub khuj dim tseg hauv koj daim ntawv los.
Tsi tag li xwb, mas raws li kuv saib mas, koj muaj 4 tus pojniam thiab.  Es koj muaj pis tsawg tus pojniam?  Los yog koj nrauj pes tsawg tus pojniam lawm?
Tub Nug:
Kuv nrauj ib tus lawm, ces mam yuav tus tom qab no xwb.
Saub:
Es koj puas muaj hluas nkauj, vim tias kuv saib no mas, koj yeej coj 4 tus pojniam nrog koj los tiag.
Tub Nug:
Xyoo tag los, kuv tham tau ib tus hluas nkauj, temsis kuv ho tsi yuav nws.
Saub:
Ne…tus thib 4 tsi tau los txog xwb.  Koj twb nrauj ib tus, yuav tus #2 lawm, tham tus #3 es ho tsi yuav.  Tseem tshuav tus thib 4 os me tub.
Temsis kuv saib ntxiv mas, koj lub neej zoo kawg lawm, temsis tseem ntxhov nyo li thiab, vim yog koj lub khuj no xwb.  Vim kuv hauv koj daim ntawv, koj coj 4 tus pojniam los, temsis koj lub neej uantej koj coj 4 tus pojniam ntawm no, koj muaj ib tus txijnkawm uas koj tabtom niaj hnub nrhiav ne.
Tug Nug:
Piav ntxiv sob, phauj.
Saub:
Koj daim ntawv, koj yeej thov tau zoo lawm.  Koj thiab koj tus pojniam neb los txog lub roojvag uas yuav los thawj thiab, ces neeg qaumntuj ho hnov txog koj lub koob lub npe, ces luag ho tuaj raws koj rov mus hais plaub.  Lawd hais tias mus li 3 hnub xwb.  Temsis koj mus ces, hais plaub tsi tag, koj nus 5 hnub diam li mam tag.  Thaum koj rov los txog ntawm rooj vag ces, koj nrhiav twg los tsi pom koj tus pojniam.  Qhov tseeb, luas saib saib koj pojniam tsi muaj tsw ces, luag muab zij los thawj thiab uantej lawm xwb.
Ces chim chim koj, ces koj cia li rawv nkaus 4 tus pojniam uas luag tsi yuav es luag tau muab tso tseg rau ntawm rooj vag xwb.  Nej cia li sis qaws los thawj thiab uake lawm xwb ne.
Es metub, koj puas ua hluas nraug heev thiab ma.
Tug Nug tus pojniam:
Phauj, kuv niag txiv no mas ua ua hluas nraug li os.  Ua ua kuv lwj siab tag li os.
Saub:
Nyab, koj xob tu siab, vim tias kuv twb saib koj lawm thiab.  Mas kuv yuav hais li kuv pom xwb, es kuv hais siab koj lawm los kuv tsuas hais li kuv pom xwb nawb.  Ua li tab kuv hais, koj tus txiv yeej hlub koj.  Koj yeej hlub koj tus txiv li nws daim ntawv tiag.  Tagnrho 4 tus pojniam hauv no yeej hlub koj tus txiv tibyam li.  Temsis vim yog lub khuj no, es koj thiaj dhuav nws sai sai ne, tej no kuv twb pom lawm ne.  Tsi yog koj tus txiv siab phem es nws thiaj tham hluas nkauj.  Tsi yog koj siab phem es koj thiaj saib tsi taus koj tus txiv—vim kuv twb pom hais tias koj hais lus thiab coj tsi zoo rau koj tus txiv ne.  Koj xij coj li uas koj tus txiv yog ib tus menyuam yau tsi paub qab hau xwb ne.  Tsi yog tim koj los yog tim nws, vim yog nws lub khuj no xij ua rau koj ntxub koj tus txiv xwb.
Nws tus pojniam #1 los yog nws ntxov paub es muab keb kom tag, ces nws twb tsi nrauj nws tus pojniam #1.  Temsis vim yog lub khuj no xwb—ua nkauj ua nraug nyob ces, yeej sis nyiam heev, temsis thaum tau nkaus ces, nws lub khuj pib ua teebmeem, es nws tus pojniam #1 thiaj li nrauj nws lawm xwb os.  Koj los, yog tsi kho ces yuav zoo li no thiab.  Vim kuv saib mas, tseem tshuav nws tus pojniam #4 laiv thiab.
Es hais lus ces yuav tuaj siab koj tus ua nyab, tamsim no ces muaj 1 qhov teebmeem uas yuav tau keb koj tus txiv lub khuj no, es neb thiaj li sib haum.  Yog tsi keb ces, koj yeej hlub nws kawg li, temsis koj yuav nrog nws lub khuj ntawd ua teebmeem mus txog thaum uas neb sis nrauj li nws tus niam #1 thiab.  Yog keb lub khuj no tag, ces tejzaum nws siab yuav nqig, neb yuav sis haum, koj los yuav zoo siab, ces tejzaum tus niam #4 los nws twb tsi nrhiav lawm ne.
Qhov teebmeem #2 mas kuv hais li no, es koj xob xav li cas, vim kuv tsuas hais li kuv pom xwb.  Nej 4 tus pojniam no, yog nws khaws pem rooj vag los xwb tiag tiag.  Nej 4 tus no tsi yog nws tus pojniam uas nws xaiv pem ntuj los.  Es nyab, koj puas yog pojnrauj na?
Tub nug tus pojniam:
Kuv muaj 2 tus txiv uantej kuv yuav kuv tus txiv no mas.
Saub:
Es nws tus pojniam #1 thiab tus hluas nkauj uas nws tsi yuav ne?
Tub nug tus pojniam:
Tus ib yuav txiv 2 zaug es kuv tus txiv mam li yuav nws thiab.  Nws tus hluas nkauj uas nws tsi yuav los, yuav txiv 2 zaug lawm thiab.
Saub:
Ne, nej plaub tus no, nej yeej sis sis hlub nej kawg, temsis qhov tseeb yog nws khaws pem kev los xwb ne.  Nws yog ib tus txiv neej yawg, nws coj li cas los, ces nws yuav ua li ntawd.  Mas  tus 4 tsi tau los txog nawb.  Yos tsi keb lub khuj no ces, nws yeej yuav mus nrhiav kom tau tus 4 los seb puas zoo dua koj li ov.
Qhov teebmeem uas loj tshaj mas, vim yog nws siab loj thiab nws ntxim nyiam ces nws coj 4 tus pojniam los.  Nws tseem dim ib tus tav uantej lawm thiab.  Nws tseem muaj lub khuj no nyob hauv nws daim ntawv lawm thiab.
Niaj hnub no, vim yog lub khuj no xij ua ua teebmeem, es koj thiaj li ntxub thiab dhuav koj tus txiv ua luaj—ua rau nws tus ntsuj tus plig xij mus nrhiav nws cov pojniam kom tag.  Nws twb ntsib 3 tus lawm, koj yog tus #2—tshuav tus 4 nawb.  Yog tsi keb qhov teebmeem no ces, nws yeej yuav mus nrhiav kom tau tus #4 li, raws li nws daim ntawv.
Qhov teebmeem loj tshaj mas, lub khuj no xij ua rau nej cov pojniam ntxub ntxub nws.  Temsis thaum ua hluas nkauj hluas nraug mas sis nyiam heev li.  Thaum sis tau ces, nej xij nrog nws lub khuj no ua teebmeem, ces thaum nws tusiab ces, nws xij seev yuj yees mus nrhiav nws tus hluas nkauj uas los thawj thiab uantej lawm.  Koj tus txiv tsi paub thiab tsi nwm txog, temsis nws tus plig paub tias nws tus hluas nkauj los thawj thiab ua ntej ces, kawg tus hluas nkauj ntawd yuav tsum sis yuav uantej lawm.  Es nws lub neej, nws thiaj li vuag zog 4 niag poj nrauj—vim nws tus plig xij xav tias, ntshe nws tus pojnam ntawd ces rov los ua nkauj fa lawm no….es nws thiaj tsom cov pojnrauj yuav xwb.
Temsis xob txhawj, kuv saib koj tus txiv mas, nws yuav yos tsi tau nws tus hluas nkauj ntawd lawm.  Vim tias 1 nub pem ntuj mas zoo li ib txhiab puas xyoo hauv ntiajteb no—ntshe nws twb thawj thiab pes tsawg zaug lawm los tsi paub.
Temsis koj nco ntsoov tias tshuav koj tus txiv tus pojniam #4 nawb.  Niaj hnub no, koj xij cem cem koj tus txiv es nws thiaj yuav mus yos kom tau nws tus pojniam #4 seb puas hlub nws.  Temsis qhov tseeb, tsi yog tim dabtsi, yog tim nws lub khuj xwb.  Nws txawm mus nrhiav tau nws tus pojniam #4 ntawd los, tus ntawd yeej yuav coj zoo tibyam thiab, vim yog koj tus txiv lub khuj no.
Yog neb tsi keb lub khuj no ces, tsuas muaj 2 yam xwb.  Ua ntej neb 50 xyoo ces neb kawg sis nrauj thiaj li tag.  Vim lub khuj no yuav ua rau koj ntxub koj tus txiv.  Ces koj tus txiv yuav tusiab thiab chim heev—ces neb lub neej yuav tsum sis nrauj xwb.  Qhov 2 tuaj, ces koj tus txiv yauv tau ua neeb xwb.  Vim kuv saib mas koj tus txiv daim ntawv no yeej muaj txujci qhua neeb nyob hauv thiab.  Ua neeb es nws mam rov kho nws xwb los tau.
Tub nug:
Hais txog neeb thiab yaig no ces, kuv yeej ib txim tsi quav ntsej li, vim kuv tsi ntseeg na.  Kuv coj li no, kuv xav tias dabneeb yuav tsi nyiam kuv, thiab yuav tsi thawj kuv no ne.
Saub:
Koj txawm yuav nyiam thiab tsi nyiam los, koj daim ntawv muaj dabneeb nrog lawm ces koj yuav tau ua neeb li.  Yog koj tsi ua ces, luag yuav tau tsim koj xwb xwb li.  Vim lub ntuj muab fwjchim rau koj kho ntiajteb lawm, yog koj tsi kho ces luas yauv muab txim rau koj.  Koj yuav khiav txog twg los luas yuav tsi tso koj.
Tub nug:
Puag tab koj hais txog txhiaj meej qaub ne.  Koj sim piav me me kuv mloog sob.
Saub:
Qhov ko kuv yuav tsi piav, vim kuv tsi tau saib, temsis kuv xoomxais tias yuav muaj tej qhov tsi zoo rua neb lub neej ces, kuv yuav tsi paiv.
This is a true story of someone very close to me.  Not that I believe in hmong Saub, temsis sometimes, thaum twg kev es yus tsi paub pab li lawm, ces yauv tau mloog thiab.  Yog li no…muaj 2 3 los nug nej..
1.	puas yog tus pojniam mus deev hluas nraug es txhiaj meej qaug lawm tiag?  Raws li paub mas, thaum nkawd sis chim ces, nws pojniam yeej khiav mus uasi txog 3/4am in the morning li.  According to tus tub no, pojniam yeej khiav ntau zaus mus uasi, tsi paub tias mus twg li lawm….
2.	Puas tsim nyog keb lub khuj no?  nej paub seb khuj yog dabtsi tiag?  Sim piav ntxiv.
3.	Qhov no puas yog txiv neej tswvyim nrhiav hluasnkauj/niam yau xwb?
4.      Puas tsim nyog ntseeg saub.
ny

Sim ho nrog nkawv ob niam txiv uas mus saib saub no tham, Seb saub puas piav raug nkawv lub neej xwb.

phuaj,
twb yog  raug es kuv thiaj nug nej ma...
yh

yog koj tsis xav ntseeg saub koj mus saib ua yam num dabtsi na?
keb ces yog $ xwb yog muaj nyob daim ntawv li saub hais ces keb tsis keb los tsis dim. yuav dim yog saub lam hem kom txaus ntshai xwb.
tsis yog txhua2 tus saub txawm paub tseeb2 ib yam nkaus. nyias muaj nyias hwj huaj. muaj tus paub tseeb tej tug paub cuav. ib yam li professional careers. muab piv li sport. cov neeg tau mus mcaws pob spccer rau hauv olympic mas yeej yuav txawj tshaj peb cov hauv SCH nolawm ntau npaug. BUT... tsis yog txhuas tus tau mus ncaws pob hauv olympic txawm heev ib yam. muaj tej tug yuav heev tshaj lwm tus. tsis muaj puas tsawg tus yuav txawj baum maridona. saub los ib yam li ntawd. muaj tej tug mas heev kawg thiab paub tseeb zog li lwm tus. hmoob cov txiv/niam neeb los ib yam li ntawd. nyias ua nyias neeb tabsis muaj tej tug ua tau tus neeg mob zoo tiag tej tug ua tus neeg mob haj yam mob ntxiv. hmoob ua khawv koob los zoo li ntawd. thaum kuv tseem yau peb cov txiv tub mus kaswm ib zaj khawv koob txuas nqaij txuas txha ua ke ntawm ib tug xib fwb. thaum mus kawm yog peb 4 tug mus kawm. tsam no peb 4 tug tseem nyob tib si tiag tabsis peb 3 tug ces siv zooli tsis zoo li tsuas yog ib tug ntawm peb 4 tug mas thiaj tseem ua tau txuas txha tiag. menyuam ua si mus dam caj bab ib tug ntawm peb 4 tug ua zaj khawv koob txuas txha rau li ib week tom qab pob txha ruaj li qub thaum tsis tau dam lawm. zaj no mas xib fwb tias yog xav siv txuas hmab dib hmab taub thiab txuas ntoo los tau tabsis kom peb cia siv txuas rau neeg xwb. vim yog yus siv rau dib taub thiab xyoo ntau lawm no ces zaj no uas siv yuav siv rau nrrg tsis leej lawm. kuv mas ntshai2 twb tsis kam lam yws hauv yus lub siab los tsam no ntev2 kuv twb tsis nco qab lawm thiab.

mus saib tus saub twg yuav heev thiab paub tseeb2 li no na?
kuv sim mus saib seb puas muaj ob tug saub hais ib yam. muaj ib tug uas piav rau kuv mas tsis yog saub saum neej uas leej twg los yuav mus ntsib tau tus no tsuas yog los  qhia kuv thaum kuv vwm2 xwb nws mam los nrog kuv tham.
yog nws los mas kuv hnov zooli ntshav siab2 nraum caj dab ces kuv hais lus hauv siab nws teb ntua lawm ntag. kuv xav yuav tsis muaj leej twg xav ntsib xav tham los yuav tau tham li os tus no os... peb muajib tug ntxhais nyuam qhuav sawv ua neeb saub nws ua neeb saib nws tias tus saub kuv hais ntawv ces yog kuv tus neeb saub uas yeej nrog nraim kuv tas li. tsuas yog nws tsis xav nrog kuv tham ces kuv tsis pom tsis paub xwb. yog thaum twg nws xav nrog kuv tham nws mam ua rau kuv paub. tus saub no nws hais rau kuv tias yuav muaj hnub kuv hu nws thaum twg los nrog tham los tau yoojyim raws siab nyiam yog hnub muaj muaj thaj neeb lawm. TABSIS kuv yuav tsis ua tau thaj neeb yooj8 vim tsis yog xav tsa thaj neeb ces txawm ua tau.
saub hais mas kuv tshuav deb vim kuv yuav tau mus txawv teb chaws mus cuag ib tug neeg mam yuav ua tsheej ib txwm qhua neeb thiab tsa tau thaj neeb. nws piav mas com nyom kawg vim  nws hais ze ze li tus koj piav ua ntej saud thiab tias kuv thiab tus kuv yuav nrog ua neej mas plam tsis sib tau rau tiam no vim nws thib kuv yug los yog ib xeem hmoob ces wb sib yuav tsis tau. nws paub zaj no thaum nyob vibnais kuv muaj 11-12 hos nws yog li 6-7 xyoo. nws los ntsib kuv ib zaug nws tsis paub kuv tseeb tabsis muaj qhuav neeb qhia nws tias kuv yog kuv thiab yog nws tus txiv los tau 9 tiam nram ntej ub lawm tiam 10 ces seb wb puas sib tauli ob tug plig tau cog lus tseg. nws thiaj mus nug hmoob ces paub meej tias kuv yog nws ib xeem. thaum kawg nws thiaj txiav txim siab rov pem ub mus thov ntawd dua nws mam rov los yug tshiab. nws tus plig rov pem ub ces lub cev ploj tuag nyob vibnais lawm rau xyoo 1986. nws mus hais nyuj vag teem tias twb kom wb los sib tau ntiaj teb no ua cas ho muab wb yug los yog ib xeem kom thov ntawv tshiab rau nws rov los yug. nyuj vag teem nkag mus hauv tsev lawm. tus ntxhais cia txhos caug ntawm nyuj vag teem qhov ro9oj tau 5 hnub qaum ntuj (5 xyoo ntiaj teb) nyuj vag teem mam rob tawm tuaj thiab cev tau daim ntawv los yug dua rau nws. nws mam nqa dhia cauj2 rau pem rooj vag nqes rau ntiaj teb. nws cev ntawv rau tub ceev xwm zov rooj vag lawv thiaj muab nws ib thawb poob rau ntiaj teb. nws yug los yog hmoob thiab txawv xeem zaum no. nws yug rau tim thaib. nws zoo siab kawg tabsis nws twb tsis paub kuv twb tuaj meskas xyoo 1987 lawm. nws nyob nyob tiav nkauj ua cas tsis pom kuv li nws mam nbug qhua neeb. pheej neeb qhia nws tias kuv nyob deb ib sab ntuj. nws mam kom pheej neeb los nrog kuv tham. lawv thiaj los nrog kuv tham. tsam no tshuav kuv tsis tau hu mus nug tug neeg seb puas muaj tseeb li  qhov kuv vwm2 tus saub los nrog kuv tham xwb. xyov yog kuv vwm xwb los tus ntxhais tim thaib vwm ib yamli kuv vwm. xov toooj thiab # xov tooj nyob nov tiag tabsis tsis txog lub zoo sij hawm ces tsis hu kiag li.. bo pa yog txog sij hawm mam hu mus nug.

kuv tsi nkag siab tias...vim li cas es, zoo li kuv hais lus hmoob, temsis nej hais lus africa lawm sub na?
ny

lus africa tseem originaldua vim neeg sawv daws yog liab xwb tshwm nram africa los tsamnokoj thiaj muaj ib qhov old time reflection rov pom africa pob peb twb sau lus hmoob thiab xwb nev.

Ya,
Kuv twb ua saub ib zaug dhau los lawm mas.
Qhov saub hais ntawv ces yog vwm lawm xwb os (peb cov saub ces hais ub hais no kom tau nyiaj noj xwb).
Cov ruam ces tseeg tiag tiag, thiab muab lub neej ua kom muaj tseeb li peb cov saub hais xwb.
Ex. Muaj ib tug tuaj siab ntawv kuv, ces kuv hais rau nws tias, "koj mas yog ib tug neeg xuaj tshaj plaws", no xwb. 3 xyoo txij hnub nws ntsib kuv ces nws ces li hloov mus ua ib tug neej xuaj tshaj plaws (nrauj nws poj niam; nkauj txhav qab nraug txhav noog lawm tiag tiag). Niaj hnub no mas nws khuv xim tshaj plaws li, kuv kuv pheej hais rau nws tias tim lub khuj thiab txhua yam li koj hais xwb.
Pab tus me kwv tus siab kawg, vim kuv lam ua saub dag nws xwb, ces nws lub neej piam lawm.
Khuv xim qhov uas nws ntseeg cov saub li peb no. Thov kom lwm tiam muaj tseeb es nws tsis txhob mus ntseeg cov saub li peb no lawm.
123

yog yuav tau kebkhuj xwb2 nawbkeb ces 1500 rau saum thaj ua qab qhuas tug. coj nws tus qhuaspuj tuaj rau xf puag ib hmo ces khuj tas.

yh.
Ua neej nyob rau lub qab ntuj khwb no yuav tau nco ntsoov tias txhua yam
Puav leej yog Proffessionel. ib yam li cov DR,lawyer,Txiv neeb txiv yaig,
saib hmoov,khov kuam nchuav qe,Txia ua saub. Txhua yam ces Puav leej kawm
Tawm los xwb nawv, Ua neeg nyob tsi lam yuav muaj ib tus tim tswv nqes saum
ntuj los qhia kom nws paub txog neeg lub neej ib zaug li nawb.
Koj mus cuag saub momdis momdaus los nws yuav hais ib co lus hem koj ua kom
koj no poob siab, koj yuav tau rho nyiaj rau nws nov yog nws qhov Proffessionel
Koj mus ntsib txiv neeb los luag yuav teem koj tus mob 10 tawm hnub mam zoo,yog
zoo ces yuav tau kho qaib kho npua..10 tawm hnub diam ces tus mob twb mob txaus
nws twb zoo nws lawm, Tej nov los yog Prof...Thiab xwb. Koj ntsib teeb meem
Plaub ntug koj mus Cuag Lawyer los nws yuav kom koj ntxiv nyiaj ntau mas nws
thiaj li yuav Txheem yeej koj rooj plaub, Tej no yog neeg lub neej txoj kev
nrhiav noj nrhiav haus.
Qhov yuav zoo ces Txawm yus lub neej yuav nyiam ntxeev tiaj khwb rwg lawm lo
Tsuav yus tsi mob nqaij tawv yuav raug mus kho tim Tsev kho mob xwb ces, Tau
zoo nyob kav tsij nyob twb ywm. Neej lwj liam los ntawm nyias lub siab ntshaw
xwb nawv.

123,
temsis qhov koj hais ntawd mas, twb tsi yog koj ua saub ne..koj twb leeg tias koj "dag" nws xwb no ne...qhov kuv nug mas, yog tias saub hais "tiag" na...
let me explain more...thaum uas koj hais rau nws ntawd, koj twb leeg rau koj tus kheej tias koj "dag" no lawm na...temsis qhov kuv nug mas, yog koj yeej saib nws lub neej tiag tiag, es koj yeej hais li koj pom no na...qhov no mas txawv qhov koj hais ntawd.
los yog txhua tus saub yeej ua li koj hais, dag li dag, twb tsi pom los hais...los yog yeej pom tiag tiag li ntawd no na..
ny

idono,
kuv tsi paub tias xyov koj yeej hais lus zoo li ko, los yog xyov koj txhobtxim muaj phlu...or maybe you're just a comic...i don't really know....temsis txawm zoo li cas los, cia ntev mus es kuv paub koj zoo zog, kuv mam qhaub koj thaj...
ny

phuaj,
yeej yog li koj hais...qhov ntawd ces, yog muab xav kom meej meej ces koj cov lus yeej tsi poob ib qho li.  temsis qhov kuv nug mas, ua cas saub yauv twv thwj ua luaj no xwb os...vim tus kwv thiab tus niam ntxawm yeej lees tias saub yeej twv tau tej qhov uas 'private parts' uas nkawd thiaj paub xwb...tseem hais txog tus hluas nkauj #4 uas tsi tau los txog thiab...
vim li no, kuv thiaj nug tias puas yog tus kwv tswvyim "yos hluas nkauj" no xwb...qhov tseeb, kuv xav noog cov laus zog hauv no seb lawd ho pom li cas no xwb.  vim zoo li cov hluas, ces yeej zoo li cov hluas, hais lus tsi meej li na.
ny

YAM KUV SAU KUV HAIS TIAG HOS THAUM KUV VWM2 CES MUAJ 2 TUG LOS NROG KUV THAM... nkawv paub hmoob zoo thiab paub kasmoos zoo. nkawv paub kuv zoo zooli kuv paub kuv tus keej los zoo li  nkawd tseem paub kuv ntau dhua kuv paub kuv tus kheej. kuv lub siab xav tau li cas nkawv paub tas. nkawd yuav teb ces twb hnov tshwm plaws kuv pob ntseg. kuv yuav hais nrog nkawd kuv tsi tas yuav ua suab tawm li nrog neeg tham. kuv pojniam menyuam nyob pawg lug los lawm tsis hnov kuv thiab ob tug ntawd tham. nkawd los qhia kuv nqua hu 3-4 phiaj neeb nrov ib yam li ib tug txiv neeb nthe hu nws cov qhua neeb mam kom kuv qw lawv qab. nkawd qw ua ntej kuv qw lawv qab. kuv poj niam lawv tsuas hnov kuv qw xwb tsis hnov ob tug ntawd. nkawd qw qw ib pliag mus txog ib lub suab soob2 ces kuv ntsub npaum li cas los tsis tawm lub suab ntawd li lawm. lawv qw zom zaus ib pab coob2 tias lub no txiv neej mus tsis tau vim lub soob no yog tsim rau pojniam xwb yog txiv neej yuav nquas txoj no mas yuav tau kho lub suab dua ib zaug vim muaj neeg muab kho lub suab ib zaug lawm tsam no thiaj tsis hom rau kuv lawm. nkawd mam tias yog tus los yug tim thaib muab kho lub suab ib zaug lawm tiag tsam no thiaj yog suab poj niam thiaj nquas haum lub suab no. yam no mas nkawd hais yog thiab raws li kuv kawm music ib zaug tom U. yeej muaj poj niam txiv neej lub suab. yog thaum lub suab music mus raws pojniam lub tone ces txiv neej ntsub2 qhov muag yuav tawm tiag2 li los lub suab yeej tsis tshwm nto lo li. yog muab lub suab music kho kiag rau txiv neej lub tone ces tsam no poj niam ho ntsub2 los tsis hno nto li. nkawd qhia kuv txog qeb no xwb kuv qw tsis tau lawm ces nkawd ua siab mus lawm thiab tias coj lub suab rov mus kho zaum ob no kom rov los haum rau txiv neej tso nkawd mam rov los qhia kuv ntxiv. tau ib xyoo tawm ces nkawd mus lawm ntsiag to tsis hnov ntxiv li lawm. xyo9v yog kuv tsis vwm txaus nkawd los qhia kuv lawm los xyov yog kuv vwm dhau qhov nkawd yuav qhia tau ces nkawd thiaj tsis rov los lawm. kuj muaj tias ntshe nkawv mus ntsib teeb meem lwm yam ua rau nkawd tsis khoom los yog rov los tsis tau lawm kuj tsis paub zoo. qhov paqub ces yog tsis hnov nkawd los nrog kuv tham li lawm xwb. lub sij hawm ntawd mas kuv vwm2 heev. nkawd tias lawv cog li lub computer rau hauv kuv lub hlwb. nkawd qhia kuv siv ib tsam. zoo siv ib yam li lub kuj ntau ntawd no thiab ntag tabsis yog tsis siv tes ntau ntawd. siv lub suab kom lub computer ua num ces nws ua nws lawm. lub screen/monitor mas ciali kom sab phab ntsa los yog daim ceiling yog los tau tib si. nej tsis vwm mas nej tsis pom li os. thaum kuv tsis vwmlos kuv twb tsis paub tsis pom li. thaum kuv tsis vwm kuv hnov ib zaug mas kuv xav tias txaws tiag2 ua tau txaus ntseeg tias muaj dab tiag2 li. vim kuv poj niam wb muaj 4 tug menyuam xwb ces wb tsis muaj ntxiv lilawm. kuv mus ncig2 internet pom hmoob ib zaj khawv koob ua caum dab kom poj niam muaj menyuam.
zaj khoov koob ntawd mas luv luv xwb. qhov ntev ces tseem yog txheev 3 phiaj neeb uas kuv pom kuv txiv kuv yawg lawv ua neeb yeej ib txwm tsis coj 3 txwm neeb ntawd nqes rau saum thaj li li txwm neeb vim nkawd tias 3 txwm no mas heev2 ces yog coj los  rau saum thaj yuav yog muaj dab rau lawv mus tom noj. yog tsis muaj dab phem rau lawv tom noj ces lawv yuav tom yus cov plig noj ces rov ua teeb meem rau neeg ntiaj teb. 3 txwm no mas yeej kawg muab kaw nkuaj rau saum huabtais neeb kom muaj neeg yug 3 phiaj no zoo zoo. txog hnub yuav siv txog 3 phiaj no mas mam mus tos los noj dab phem dab qus ib zaug ces xa rov rau saum ub them nyiaj kom huabtais neeb muab ceev tseg xwb.
kuv thiaj xav tias sim ua zaj khawv koob ntawd ib zaug seb wb ob niam txxiv puas yug tau ib tug menyuam ntxim wb 4 tug uas twb loj tiav nkauj nraug lawm. thaum ua zaj khawv koob no tas kuv lub pob ntseg nrov nreeb ib teg ces kuv hnov ib lub suab txiv neej los thov thov pe pe kuv tias nws yog tus dab los hauv kuv tsev ua rau kuv tsis muaj menyuam ntxiv lawm. nws tias kuv ua zaj khawv koob mus tos tau 3 phiaj neeb heev2 pem ub los tabsis kuv tsis siv lo lus tswj/command kom muab tus dab noj kiag ces nws thiaj tseem ciaj hais lus nrog kuv. ua ua ua kuv tsaug thiab pe pe kuv tas nws tias paub lawm tias koj tsev neeg muaj txujci fab neeb yaig no ntau heev ces kuv mus zaqum no yog zaum kawg kuv tuaj nyob koj vaj tse kom koj txhob muaj tub ki lawm.
nws hais li ces nws sawv tsees qhib kiag qhov rooj tawm mus lawm. kuv mam nqa riam khawv koob mus laj mus kem qhov rooj thiab muab kaw tseg. zoo li kuj raws lus kawg 9 hlis tom qab wb ob niam txiv yug tau ib tug tub ntxiv kuv tsev neeg lawm.
kuv mas tsis paub li lawm vim ua cas yuav hnov nreeb me me ces cia li hnov ib tug hais lus thiab thov thov kuv li ntawd. kuv piav mus piav los txog kuv txiv hnov. kuv txiv mam qhia tau me me pub kuv paub. kuv txiv tias::
tub koj mas koj tsis tau txawj ua neeb tabsis koj zaj khawv koob hu txog 3 txwm neeb uas yog neeb txwv zeej loj thiaj muaj zog tshaj puag saum ub lawm koj kom lawv los oab koj ces koj yog lawv xeeb ntxwv lawv thiaj qhib koj pob ntseg kom koj hnov dab tej lus. cov neeb ntawd yog poj koob yawm txwv tseg pov hwm tub ki xeeb leej xeeb ntxwm tom qab. yog koij hu txog thiab muaj teeb meem rau yus tsev neeg vim muaj dab muaj dab qus hauv tsev tiag mas lawv thiaj nqe los cawm. nov yog ib yam hmoob txuj ci uas kuv ib txwm tsis tau hnov tsis tau pom dua li. xyov ua cas kuv ho mus ncaj paub ib zaug li no. kuv xav peb ua neeg nyob ntiaj teeb neeg feem coob yeej los ua neej ntau tiam twb tsis paub txog nqe no li os. tsam no mas nej kom kuv mus ntseeg vajtswv los ntseg xum cia nej cabpob ntseg tu los kuv tsis mus lawm. nej nqa kuv lub pob ntseg nej mus nej.  yog nej cab kuv taub ntswglos ntshe kuv muab chais los hlais kiag lub taub ntswg rau nej nqa mus lawm xwb lau. nej mus thov leej twg los lawv tsis yog nej niam nej txiv tsis yog pog yawg ces lawv tsis quav ntsej nej li os. tsis ntseeg kuv los mus sim ma.