Tus kwvYawgnomdub,
Hauv ntawv hais li tab sis tsis muaj leej twg pom li thiab, Jesus cov
lus uas tau hais tseg cia ntawd, tsis muaj leej twg sau tau tam sim
nws hais, tsuas yog muab ua dab neeg tseg es mam saum tom qab xwb.
Siv Yis thiab Jesus yeej yog los cawm neeg tib yam, tab sis txoj kev
cawm neeg sib txawv nyias muaj nyias kev ua mus. ib tug los ua ntej,
ib tug ho los ua qab rau lub ntiaj teb. tej kev no tsis muaj ib qhov
los sis yam twg es yuav yog 100% li, tsuav yog mus ntseeg es noj qab
nyob zoo lawm ces yuav li ntawd nkaus. raws li kuv ntseeg ov.
YTK

Koj yuam kev lawm os. Yexus txoj lus yog Yexus cov thwj tim sau kiag
tom qab Yexus mus saum ntuj lawm. Lawv sau tsaws li lawv tau nrog
Yexus ua ke thiab pom los, tsi yog tom qab no es tib neeg mam sau li
lug nruag xwb.
Kuv tsi paub tias sivyig puas yog cawmseej los tsi yog. Tabsis Yexus
mas yeej muaj ntaub ntawv sau ua ntug zug los txog kiag hnub yug
Yexus. Thaum nkauj iab nraug oo poob kev txhaum lawm Vajtswv yeej cog
lus txog yuav xa nws tus tub los ua tus cawmseej los pab kom nkauj iab
nraug oo thiab nws cov xeeb ntxwv rov qab mus cuag tau Vajtswv. Thaum
yug kiag Yexus los yeej muaj tus tim tswv los hais kiag rau Mary thiab
tseem hais rau Yausxej tibsis tias ob tus tug tub yog tus cawmseej
(The Messiah) Li no thiaj muaj eye witness tias tseeb.
tej kev no tsis muaj ib qhov
Kev ntseeg kom noj qab nyob zoo yog ib feem me me xwb. Qhov loj yog
ntseeg kom rov qab muaj relationship lossis connection nrog Vajtswv
dua. Kom rov qab mus nrhiav tau txoj sia uas thaum nkauj iab nraug oo
ua txhaum es poob plam lawm rov los xwb.
Kev noj qab nyob zoo kuj yog ib feem tabsis kev ua neej nyob lub ntiaj
teb no cais Vajtswv uas yog tus tswv yeej foom koob hmoov los rau
txhua tus li os. Txawm koj yuav tsi teev ib yam dab tsi li los yog koj
tsau siab khwv xwb cais yeej okay lawm os. Tabsis yuav tau koob hmoov
tiag tiag thiab yuav mus nrhiav tau txoj sia mas kawg los ntawm tib
tus tswv nkaus xwb, tsi yog tus twg los yuav muab tau tibsi.

Tus kwv Yawgnomdub,
Kuv tsis paub zoo tab sis koj mus tshawb seb tsav neeg Jews lawv muaj
ntawv sau thaum twg los lawm ces koj yeej paub tias yog cov thwj tim
sau, los lus thwj tim no txhais tau tias yog ib tus neeg ua tab tom
xyaum kawm ua xib fwb ntawm ib tus Xf laus, los sis lis tus txiv neeb
laus qhia txuj ci neeb rau cov sawv tshiab tuaj xyaum ua neeb li
ntawd.
Hais txog tej ntaub ntawv sau ua ntu zus los ntawd los koj twb pom
hauv phau ntawv Bible cov neeg sau lawv muab sib txuas sib txuas ua ib
toom ib toom, nws twb tsis zoo li zaj kwv txhiaj es hais ntawm hauv
paus kom mus kawg lub ntsis, lawv ib leeg coj ib qhov coj los sau ua
ke rau hauv phau ntawv. kuv ntseeg tias ntau yam hauv phau ntawv Bible
neeg muab kho tas ntau yam tsis hais raws li Jesus cov lus qub lawm.
Hais txog fab kev tuag ces yog ntsuj plig lawm tsis muaj leej twg paub
qhov tseeb, raws li kuv ntseeg ces tuag ces rov yug dua xwb.  Tej kev
ntseeg no ces tsis muaj neeg mus pom coj rov los ua tim khawv rau noob
neej kuj muaj cov hais tias ua npau suav mus pom zoo npaum ub npaum
no, los sis tias phem npaum ub npaum no mas kuj muaj neeg piav ntau
lawm thiab tab sis yog tus kheej mus pom ntawm qhov muag rov los mas
hom kev ntseeg twg los tsis muaj.
YTK

Cov tub khais mas kuv hais Yexus 12 tus tub khai thiab lwm tus uas
yeej nrog lawv pab ntawm ua ke los thaum pib txog thaum xaus xwb os.
Cov no yog cov kawm ntawm Yexus, pom Yexus ua txuj ci tseem ceeb thiab
yog cov sau txog Yexus lub neej ntag hos. Tsi yog ib cov mus kawm
ntawm ib tus xh. twg mam los sau nawb.
Yeej muaj tseeb li koj hais tabsis phoo Old Testament mas nws muaj 3
theem li no. Theem 1. mas yog 5 phau pib mas yeej yog Vajtswv qhia
kiag rau Mauxes sau txog tej keeb kwm yav tas los kom tib neeg thiab
paub tias lub ntiajteb no thiab tib neeg tshwm sim li cas los. Hos
theem 2 mas yog sau lawv li cov neeg Israel keeb kwm vim haiv neeg no
yog haiv neeg Vajtswv xaiv los coj Vajtswv txoj lus mus kom txog tus
cawmseej. Ib yam li phooj phoosxamvabntaas nplog xwb los mas. Thaum
peb kawm ntawv nplog mas peb yeej kawm phooxamvabntaas nplog txog tias
keeb kwm yog li cas los nej. Phoo Bible qub cais kuj yog li ntawm xwb.
Yeej ntseeg tau vim yog keeb kwm ntawm ib haiv neeg tseeb uas Vajtswv
ua haujlwm nrog nav. Theem 3 cais yog cov prophet sau lawv li Vajtswv
qhia kom lawv sau txog cov Israel txoj kev tsi ncaj ncees thiab yuav
raug txiav txim thiab txoj kev yuav raug tso dim. Tsi tas li tseem
prophecy txog tus cawmseej ua yuav los pab haiv neeg txoj kev txhaum.
Tej no muaj nqeb muaj duas thiab muaj pov thawj yam ntseeg tau.
Yeej tsi muaj tus mus pom los tiag los mav tabsis yeej muaj ntsujplig
tiag nej. Cov tsi ntseeg tuag yeej muaj sw los hem thiab ua rau dev
tom thoob zog li ne. Cov ntseeg yeej mus nrhiag to lawm tiag. cais
qhov no yeej qhia tau tias muaj ntsujplig thiab tus ntsujplig no yeej
yuav mus rau Vajtswv lub chaw lawm tiag. Tabsis Vajtswv txoj lus yeej
hais tias tus tsi ntseeg mas yuav mus rau txoj kev txom nyem. Cais yog
muaj plig, muaj Vajtswv, muaj dab cais yeej yuav tsum muaj tseeb li
Vajtswv txoj lus hais lawm.
Yog li sivyig ho yuav coj cov ntseeg nws mus rau qhov twg maj. Los yog
siv yig yeej yog folktale yam tsi muaj qab ntxhiab xwb maj.

Kwv Yawgnomdub,
Raws li Hmoob tau tuavSiv Yis lub npe los txog rau niaj Hnub nim no
mas yog li no, lub caij muaj Siv Yis lawv phaum neeg ntawd, lub qab
ntuj no tsis tau muaj noob neej leej twg yuav txawj ntawv li. thiaj
tsis sau ua phau ntawv hais tseg. Siv Yis yog ib tus neeg tau tshwm
sim los nrog dab ua rog rau hauv cej ntug no, lub caij Siv Yis lawv
tiam neeg ntuj nyuam qhuav tsheej ntuj teb nyuam qhuav tsheej teb,
neej dab nyob sib nphoo ntxuag, ntev luv los nws yog puag thaum ntuj
tsim teb raug los lawm, Siv Yis tej txuj ci tsis yog nws nyob nyob es
cia li txawj, thaum dab noj nyoos haus txias noj ntiaj teb ib hnub tas
lawm zuj zus, Siv Yis thiaj tau mus kawm txuj rau qaum ntuj saum Yawm
Saub, Yawm Saub thiaj tau qhia txuj ci kev ua khawv koob, tsuag roj,
tua dab rau Siv Yis, kom Siv Yis coj los cawm noob neej hauv ntiaj
teb, li no es Hmoob thiaj tseem khaws Siv Yis tej txuj ci tua dab los
txog rau niaj hnub nim no, tsis yog Hmoob lam yuav kwv yees ua li
ntawd tau.
Siv Yis yeej tsis hais tias Siv Yis yuav coj leej tib neeg mus nyob
rau qhov twg, thaum Siv Yis rov mus tus kheej kheej rau saum Yawm Saub
lawm mas Siv Yis tsuas hais tias yog Siv Yis mus lawm ces ntiaj teb no
yuav muaj kev ploj kev tuag, tsis muaj neeg kho tau lawm, yog leej twg
yuav taug Siv Yis qab ces kom mus txiav txooj xyoob tuaj ruab roob,
txhij tuaj ob tog, phua tuaj nruab cev ua nws cwj taw kev, txhij tuaj
ob tog phua tuaj nruab nrab ua nws cwj taw kab ces thiaj li yuav mus
cuag tau Siv Yis, ces nim no Hmoob thiaj xij kaws li ntawd ua los tog
rau hnub no.
Yog koj yuav muab piv tias Siv Yis yog folklore or folktale li koj
hais no ces Jesus los kuj yog thiab vim ntev heev lawm ces peb Hmoob
hais li ntawd tib yam. Kuv ntseeg tias yog tsis muaj Siv Yis los tiv
thaiv dab, tua dab rau lub caij ntawd mas dab noj nyoos noj koj poj
suab yawm ncaus koj caj ces tu noob nrho lawm ces nim no twb tsis muaj
koj pog koj yawg tsis muaj tus kwv Yawgnomdub caj ces li koj ko tseem
muaj txoj sia nyob, tuaj nrog peb sib tham li niaj hnub nim no hauv no
uas wb sib tham no lawm. Kuv xav tias koj yuav nkag siab zoo qhov kuv
hais no.
YTK

Yawg nom dub,
Mus saib Jesus lub ntxa raws cov link no.
http://news.bbc.co.uk/2/hi/programmes/from_our_own_correspondent/5326614.stm
http://www.thiaoouba.com/tomb.htm