Cov phooj ywg SCH:
Thov nej pab nrog xav thiab tawm tswv yim saib yog vim li cas peb
Hmoob tsawg tsawg los mus txog qhov twg peb twb ua ob pab tas mus ib
sim neej li xwb?
Thaum peb tseem ua rog VN los peb ib cov tuaj tog sab xis ib cov tuaj
sab laug.  Thaum peb ua cob fab los ib lub zos muaj 10 yim xwb los ib
cov yeej tuaj cob fab ib cov yeej tuaj pab tib kas li.  Sawv daws
nyias hais nyias tias yog tua tib tug nyab laj mas, tiam sis nyias
muaj nyias pab to report to.  Tuaj txog Amelikas lawm los peb tawm
tsam peb tus kheej kawg li thiab.
Nyob li tej nyuag NTR quav dev ntawd los nyuaj kawg nkaus rau peb
Hmoob lub siab li, txawm tias Laos twb tsis yog peb cov Hmoob nyob USA
li lawm.  Yog saib li qhov nyuag lus posted nram no mas txog siav kawg
las cov yawg:
"Nyuam qhuav nag hmo sawv ntxov no xwb, hnub tim 14 lub 4 hlis ntuj
2004, muaj ib pab Hmoob muaj ob peb puas leej mus kwv paib tawm tsam
Tseem Fwv Amelikas tus NTR nyob Saint Paul, Minnesota, ces ho muaj ib
pab tsawg tsawg tuaj kwv paib pom zoo txhawb Tseem Fwv Amelikas Bush
tus NTR. Pab coob txawm mus muab pab tsawg ntawd ntaus rau luag teb
luag chaw ntsia. Lawv ntaus raug ib tug poj niam sab sab. Cov tub ceev
xwm (police) tseem hais tias tus poj niam ntawd twb ntog hauv pem teb
lawm los lawv tseem muab rab pas kwv paib ntaus nws qees thiab. Cov
tub ceev xwm muab ob tug txiv neej Hmoob (51 thiab 31 xyoos) xauv tes
cab mus kaw lawm. Ob tug txiv neej no tseem hnav tub rog txaij zees
npaum nkaus li yuav mus ua rog thiab mas ua rau luag teb luag chaw xav
hais tias leej twg cov tub rog ntawd thiaj tsis paub military
discipline (laj npias thab ham) yog dab tsi."
Your debate is welcomed.
CY

Qhov ntawd qha tau tas peb Moob tseem coj tug cwjpwm qub, tseem zoo
nkaus cov nyuas miv nyuas dlev tsi tau qheb qhov muag hlo tab sis naj
nub tsej/nqov ntuj.
Kuv xaav tas tsoom thawj coj Neohom, Lao Veteran of America yuav tau
tig rov lug luj puab txuj kev cojtswj kuas meej. Qhov incident ntawd
qha tau tas puab rov tua raug puab kutaw ib zag ntxiv xwb. Zag nuav
lub ntlaj teb neeg suav dlawg pum tseeb lawm tas peb cov Hmoob vaam
meej hab zoo npaum le caag lawm lauv. Kuv saib ntshai ib tsoom thawj
coj Miskas ib txha yuav regret rua puab txuj kev txhawb hab paab peb
cov Hmoob Veteran Recognition lawm lauv. Ua caag luas txhawb yug lub
meej mom rua qhov zoo es yus ho tsi txawj ceev, yuav muab lug siv rua
qhov qas hab tsi leem cai ua luaj?
Movtshua,
ms

charlie,
Koj yuav tsum paub hais tias muaj ib cov Generals tshiab niam no tseem
pheej xav siv vp tus qub neev taws thaum ub los tswj peej xeem nas.
Leej twg tsis mloog lus tseem los cuam tshuam luag thiab ces kawg xaj
thab ham tsuj kiag xwb.

ATT: CY and all other respect friends,
Qhov koj hais ko, kuv xav mas nws muaj feem los ntawm EDUCATION. Yog
peb tsis muaj education, ces peb ib tus hais, los ib tus tsis to taub
li. Thaum zoo li no, nyias yuav nyias lub siab twm zeej, thiab tsis
nyiam mloog leej twg hais. qhov no, thiaj ua rau Hmong tawg mus ua
ntau pab pawg.
Peb yuav ua li cas thiaj daws tau qhov teeb meem no?
1. Peb yuav tsum xyuam ua neeg zoo. (qhov no, yuav tsum pib los ntawm
koj tus kheej. thaum Hmong pom tias koj coj tau zoo, hmoob mas xyaum,
xyaum thiab xyaum, thaum kawg txau tus hmoob thiaj nrog koj zoo. Yam
li txob txiv ntoo, koj yog tus cog, tab tsis thaum txi, sawv tau noj.)
2. Yuav tsum muaj MAJORITY CONCEPT. (Yog cov coob pom zoo ua li cas,
cov tsawg txob tso tseg. yuav tsum pab.)
3. Yus yuav tsum pab Hmong, txob cia Hmong pab yus xwb.
Yog thaum peb suav daws xav tau li no thiab ua tau li no lawm, peb
thiaj yuav pom peb tus COJ, thiab qhov chaw NYOB.
Sincerely,
Xavier Tsab

Tsoom phoojywg sawv daws,
Peb cov Hmoob nyob hav zoov tseem tshuav txog li 30 tawm pab. Cov tawm
los thawj yog cov tsawg xwb. Peb cov Hmoob nyob hav zoov muaj teeb
meem ntau yam xav tau sawv daws txoj kev pab. Cov neeg no lawv ntshai
txog Nplogliab txoj kev tsim txom heev.
Tamsim no peb cov HMoob nyob hav zoov xav tau sawv daws txoj kev pab
xws li:
1. Communication equipments xws li:
A. High tech video camera uas siv los yees tej duab hais txog lawv lub
neej nyob hav zoov thiab tej kev txim txom uas lawv tseem muaj.
B. High tech cellular phones uas nws muaj peevxwm xa xov xwm kev deb
xws li directly rau Thaib teb, los Asmeskas teb, thiab among lawv cov
Hmoob hav zoov
2. Zaub mov noj los tej tshuaj siv.
3. Xav pom ib pab Hmoob educators/thawj coj uas yuav muaj peevxwm muab
lawv tus teeb meem tso rau saum rooj nrog Nplogliab sib hais kom to
taub. Hais txog qhov no mas kuj nyuaj kuv siab thiab teb tsi tau lo
twg rau lawv vim peb cov neeg txawj/thawjcoj Hmoob mas yeej muaj coob
tabsis tus yuav nyiam ua phabtwg los muaj. Peb puas tseem muaj cov
neeg nyob neutral uas yuav hais tau sawv daws?
Raws li kuv tau ntsib qee leej ntawm cov Hmoob nyob hav zoov mas tsi
yog lawv tsi xav los thawj Nplogliab. Nws tseem tshuav teeb meem ntau
yam uas peb yuav tau daws thiab paub txog qhov tseeb.
Nej cov tuaj hauv no puas tseem tshuav leej twg uas tseem hlub tshua
cov HMoob nyob hav zoov thiab?
Touyer

Xejthim:
Kuv paub hais tias koj mus lawb dab lawm tabsis koj yeej tseem caiv
plawd.  Lub xeem ces yog ib qho ua rau Hmoob dig muag tas.  Yog Dr.
Yang Dao neb tseem hais txog lub xeem xwb ces ntshai tshuav ntev "peb
thiaj yuav sibpab ciavaj; tsa lub yaj ceeb mus rau qhov kaj." Tsis tas
li xwb, DYD twb yog peb ib leeg txiv xyuas kom tseeb tso mam hais. Tus
me yaus li kuv no xwb twb cav tsis yeej es ua licas pejxeem thiaj yuav
ntseeg hais tias mus hais tau Nplogliab no mas?
Charlie

Me kwv luag Charlie,
Thaum twg es koj pom kuv muab lub "xeem" coj los hais mas. Kuv tsis
tau yuav los rub kwv rub tij los hais tab sis kuv tsuas hais li ua kuv
pom thiab paub xwb. Tsuas yog nej cov Neohom es twb muaj public
meeting tag lawm tab sis ib tsam tsaus ntuj tseem pheej mus cav ib lub
rooj sab laj secret nrog cov kwv tij xwb. Peb cov no peb saib leej twg
ua yog lawm ces tsis hais nws yuav yog xeem twg peb yeej respect thiab
support tus ntawd xwb nas. Koj tsis txhob assum hais tias DYD yog
Hmoob Yaj es kuv thiaj li hais lus tuaj nws tog, yog koj xav li no mas
koj yuam kev lawm deb heev tos li neeg pej kum ob cag hais nroo nreeb
los koj pheej qi qhov muag tsij tas zog mus rau koj zaj xwb os yom.
Charlie, nyuam qhuav tau tus nyuag fake General xwb txhob rawm rawm
zoo siab tias yus caj dab loj txaus thiab kub zuag txaus lawm tsam ces
koj qhov nyuag fake rank ntawd hos rov qab los hunt koj os mog.
Kuv tsis tau pom hais tias DYD swb koj lawm no as...tam kuv pom mas
koj yog tus tsim nyog yuav txaj muag xwb. Puas yog DYD hais tias nws
tsis xav challenge nrog koj vim koj tseem hluas hwv no es koj txawm
siv zoo siab npuaj teg hais tias yawg nyoo tsa chij dawb swb koj lawm
no mas? My friend, you have a weird thinking. Luag tej laus ntshai
tsam yus duav lov (poob ntab) es luag thiaj li lam yoog kom yus dim
xwb cas tseem cav qhuav qhuav tias yus xais xab nab lawm no nas yom.
Txhob poob siab, yog koj tsis pom dej dag siab tsis nqig no los kuv
xav tias kav tsij yeej meem ke tes ke taw, rau rau siab cem thiab muab
tooj liab pov rau qhov dej tiag muaj ib hnub zoo caij zoo nyoog zaj
laug yeej yuav tsum tawm tuaj nrog koj sib ntsuas zog xwb xwb los mas.
Muaj ib nrab me nyuam mas thaum niam txiv hais zoo zoo mas tsis mloog,
tab sis yog niam txiv tsis ua suab li tos nco xwb nplawm nrov nphoov
ua nws caj tws mob ntsim ti txha nkaus no mas nws thiaj li ntshai. Kuv
xav tias tej zaum Charlie yog hom neeg deserve kev harsh descipline li
ntawd. Zoo heev ua koj yog ib tug neeg tsis paub txaj muag tab sis
nyiam kom lwm tus muab koj lub qe coj los nthuav tawm rau neeg ntiaj
teb pom mas thiaj li zoo koj siab.

Cov phooj ywg sawv daws,
Kub saib mas zoo nej nim ib leeg txawj txawj cuab ib leeg lub zog, los
yog txawj txawj tshum ib leeg lub kiav txhab kom lus ntxhib thiab lus
chob siab hais tsi paub xaus li xwb es.. Txawj-ntse lawm los tseem
cheem tsis tau lub nyuag nco limhiam thiab qus (barbaric) li thiab los
yog peb cov ruam no dig muag dhau lawm os?
Nej tsi paub tias Charlie zoo nkaus li tus Comoto Dragon uas tsi muaj
ib yam tsiaj yuav thab thiab quav nstej nws tab sis nws pheej tos kom
luag tsi nco qab lawm ces mam ib nyuag kaug kom to me me es nws mam
tos nws cov aub ncaug huam ces 3 hnub mam mus khaws noj xwb no los.
hehehehehehe..... J/K.
Rhwbliag