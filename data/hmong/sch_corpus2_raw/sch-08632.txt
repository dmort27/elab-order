cov phoojywg, mej leej twg moog saib cov kwvtij moob ntsaag french
guyana lawm hab, peb cov kws kub kubxaj heev nuav moog tsis tau nplog
teb vim has tas peb coj ntau lub nub qub hwv lawm, yog le hov xaav moog
saib cov kwvtij moob nyob french guyana, yog moog nuav yuav moog tsaw
twg xaj ze moob,hab yuav siv caij nyoog npaum le caag xam yuav pum moob
tsaus sab ntswg.

VaajMoob,
Koj moog ov. Mas moog dlav hlau xwb nawb. Mas yog koj yog xamxaj Mivkas
lawm nua mas tsis taag yuav ua Visas le. Tsuav yog yuav kag pib dlaav
hlau xwb ces yaa plawg moog tau lawm os thaub.
Ncu ntsoo tas thau yuav pib yuav tsu qha rua cov chaw muag pib tas koj
yuav moog rua French Guiana no nawb. Mas dlaav hlau txham le coj koj
moog txug cov Hmoob nraa ov.
Yaa dlaav hlau li 8 xuaj moo ntawm Floridaj mas ham le txug. Yuav moog
tsaws rua ob peb lub mivnyuas tebchaws nrag haav dlej hiav txwm mas
maav le moog txug. Thau tsaws rua tej nyag tebchaws miv miv hov, yog
puas kom tawm los sis ho tawm mivntsis tso maam rov qaab moog nce tsheb
dlua. Yog puas ho has tas tsi tawm no los tsis khes tawm le los tau
hab. Yog koj paub lug Mivkas los yog lub Faabkis lawm tes yeej to taub
xwb mas.
Lub zog kws yuav ze Hmoob tshaaj plaws mas yog Cayenne. Nov yog lub
nroog luj ntawm French Guiana. Dlaav hlau luj tsua moog tsaws hov xwb.
Tes maav le caij tsheb moog rua tej zog kws Hmoob nyob.  Yog mej moog
coob leej no tes caij tavxij ntawm tshaav nyob hoom moog rua tej zos
Hmoob xwb los tau. Yog tuab leeg xwb no tes nrhav kom tau ib tug moob
nraag tajlaj tshaav puam kom coj koj moog ntsib Hmoob tsham le tau
luag. Nyaab tsam khej dlub ho ua le caag rua koj hab.  Qhov kom zoo
tshaaj plawg mas tiv toj ib tug Hmoob tim Mivkas nuav kom puab qha puab
cov neeg puag tim u rua koj moog tiv toj txham le yooj yim nawb. Tsis
le tes koj yuav tau moog nrhav nraag u thaum moog txug lawm.
Lub zog kws ze tshaav nyob hoom luj ntawm Cayenne yog Cacao. Lub Cacao
mas muaj Hmoob coob heev. Tes txug hov lawm tes Hmoob paab koj txhua
yaav tau lawm.  Muaj ib tug thaaj khu hu ua Lis Vwj no nyob rua Cacao.
Tug hov mas txawj lug Faabkis, lug Hmoob heev. Nrhav tau tug nuav tes
yuav tsis nyuaj koj lawm. Tsis li nrhav kom tau Txos Lis. Txos Lis mas
yog ib tug saib taag nrho cov Hmoob nraag hab lwm haiv neeg. Thaub yuav
paab tau koj zoo hab. Ob tug nyob ntawm Cacao tuab si.
Ncu ntsoog moog txhaaj tshuaj tiv thaib yoog lab tso maam le moog tiv
ov. Taamsim nuav tsis tshuam muaj yoov lab tum neeg lawm, tabsis laav
tsis tau le nawb. Ceev faaj zoo dlua. Koj tej hoo mom yeej paab tau koj
txug tej tshuaj nuav. Noog puab seb yuav tshaaj le caag hab npaum le
caag.
Nraag u mas tej haav zoov zoo nkauj heev au thaub. Ntoo luj luj ntsaa
muag saib mas plim plaj hlo mas txham le pum sau ntsis, tabsis twb pum
tsis tseeb hab. Tej tug caag ntoo mas tseem tsij tuaj neeg tibsi hos.
Yog koj nyam tua tsiaj no moog thov puab kom puab coj koj moog tua leeb
nkaub luj hos lab hab npua teb hab nploos (txawv cov nploos Nplog Teb
ov), hab lwm yaam.
Tiv sov sov lawm tes tsis taag yuav nqaa tsoos tuab le.  Hab puab noj
khobcij Faabkis xwb, tsis tshuam noj mov. Tabsis koj yeej yuav xis xwb
le vim tas qaab npaum le tej khobcij uas peb ib txwm noj nyob rov rua
LosTsuas.
Moog zoo es rov lug qha kuv seb koj ho pum dlaab tsi hab nawb.

hmong1, ua tsaug ntau ntau og. lwm nub kuv moog lug kuv maag qha mej
og.

Ua le mas. Moog rov lug qha peb suav dlawg hab os...