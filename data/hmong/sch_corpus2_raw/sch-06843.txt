Cov hluas,
Mej pheej caav txug lu lug Moob kws txhais tawm lu lug "Computer". Le
mej has, peb muab tis kag ib lu lug rua xwb puas zoo? Piv txwv tas, lu
lug xaam phaj txhais tau tas calculate. Lub computer xaam tau txhua
yaam, yog le muab nwg hu ua "tshuab xaam txuj" puas zoo? Since Hmong
word "txuj" mean knowledge or skills.
ms

Kwv Luag Moobsib & Mooblajleet,
Thov txim uas yuav tau los cuam tshuam neb me ntsis hauv no, yam li
qhov ncauj loj tab sis yog tsis ua zoo tshab txhais no ces tsam nej ib
co hluas ho siv lwm yam lus los ua lus Hmoob.
Raws li kuv paub mas lo lus "xam phaj" no yog lus "Nplog" tab sis
thaum peb tseem nyob Nplog teb ces peb Hmoob siv lo lus no heev heev
ces nws cia li siav ua lus Hmoob lawm.  Qhov kuv hais no tsuas yog
tshab kom meej vim tias tsis xav kom luag lwm tus, tshwj xeeb tshaj
yog tsis xav kom cov Nplog tuam tau peb tias peb tseem mus siv lawv lo
lus "xam phaj" los tis npe rau lub Computer ua lus Hmoob.
Hmoob muaj ntau lo lus uas yuav siv tau los tis npe rau lub computer.
Maj mam xav mam ua, mam siv, mam hais thiaj li tsis yuam kev.  Yog
thaum yuam kev lawm peb laj thim tau.  Piv txwv, peb ib phaum tij laug
uas xub tuaj ua ntej tau txhais lo lus Hmoob "Hmoob Ntsuab/Lees" rau
lo Askiv tias "Blue Hmong."  Kuv ib co phooj ywg Mab Dawb "tau noog
kuv tias tseem muaj ib co 'Hmoob Xiav' thiab lod?"  Kuv thiaj teb tias
"tsis peb tsis muaj 'Hmoob Xiav,' lo lus ntawv yog txhais tias 'Hmoob
Ntshuab los yog Green Hmong.'"  Qhov tseeb kuj tsis yog lawv cov tij
laug yuam kev, tab sis lawv siv lo lus "Xiav" ntawd vim tias lus Mab
Dwab mas lawv hais tias "blue sky" hos peb lus Hmoob mas hais tias
"Ntuj Ntsuab" no xwb.  Tiam sis yog tsis tshab txhais kom Mab Dawb to
taub ces lawv yeej xav tias Hmoob muaj ib pab "Hmoob Xiav or Blue
Hmong."
Yog muaj siab tiag, mam li sib tawm tswv yim.
Pov

This is what I learn back in Junior high... A Hmong teach taught the
class that math/numbers are zauv in Hmong.  Why not call the
calculator as 'lub suv zaum'?...:)))
:)))  I think we'll have to mix Hmong/nplog and now memkuj to make
sense out of what is being said.  Ua sab luj os, peb moob yog neeg
ncig ntuj ce peb yeej yauv ntxim toj roob hauv peg tej lug lug sib
tshaab sib tshuam moog le tsuav peb nkaag sab xwb ce tuag tsis taug
lawm mas...
Txhob siv cov lug moob txawv 7 tub 7 ua rua peb cov sab ntsw tseem
hluas totaub yuav kev.  Xaamphaj=?  peb cov kws tsis paub lug nplog ce
yeej xaam tsis paub phaj yog dlaabtsi le...  Tseem muab lug txhai
hastas yog Calculator hab ces haj yaam nyuab le...
...

Computer= lej hlwb hlau. Puas zoo hab.

Moobsib, hais tau muaj paus ntsis zoo +lawm. Kuv tsis tau teb rau nej
vim kuv tseem xav tos saib Yawg Txawjxab (Tzexa Lee) puas los hais tso
no. Tab sis nws pheej tsis los li.
Hmong Lajleeb twb clear ob lo lus XAM + PHAJ lawm ces kuv tsis tas
hais ntxiv lawm. Qhov tiag ces peb txhob muab los lus Lostsuas, Thaib
'xamphaj' coj los ua kom cov nyom xwb ces meej zoo lawm. Yog peb paub
lus Lostsuas zoo lub suab lus 'xamphaj' ntawd txawm peb lus Hmoob lawm
ntau; xwm li thaum peb hais los lus 'xam' peb yuav tau qos de ncauj
lis peb hais los lus Askiv 'Sam'. Los lus 'phaj' peb yuav tau muab tus
nplaig taum sab qhov ncauj saum toj li peb hais lus Askiv 'math'.
Tab sis kuv xav tias peb tsis tas yuav hais li ub li no lawm. Los lus
'computer' no yeej zoo txaus lawm. Tej neeg Fabkis, Russia, Suav los
twb yeej cia li hais li no lawm. (they have their own literacy term
for it but they all adopt as the business term).

Huaib, tej neeg no nam, cas yuav lam pheej tuav luag tej npe li.
Ua ntej tshaj, tobewitty no yog ib lub npe hais ua lus Eekiv.  Peb
puas yuav muab tobewitty no hais ua lus Hmoob ua "tsab ntse" los yog
"ua txoj ntse" los peb yuav hu nws hais li cas?
xamphaj mas yawg Paj yeej hais yog lawm.  Yawg Pov Ham los kuj hais
yog lawm.  Muaj tseeb li nkawv hais.  Lo lus xamphaj uas peb hais tias
peb xamphaj tuaj Mekas, no qiv lus Nplog los hais.  Xamphaj li Yawg
Paj hais mas tej laus yeej ib txwm siv li:  Tus neeg uas txawj xav
thiab txawj xam mas tej laus hais tias muaj xamphaj; tus neeg uas xav
rau nws tus kheej thiab xav qhov phem rau luag xwb mas tej laus hais
tias muaj xamtxeem.  Yog hais txog lub ntsiab lus no, xamphaj zoo li
yog txhais ua lus Eekiv mas yog math los yog mathematics.
Kuv tsis paub hais tias Hmoob qiv Suav los Suav qiv Hmoob.  Hmoob hais
tias xam.  Suav hais tias "suan".  Ob lo lus no puav leej txhais ua
lus Eekiv hais tias calculation.  Phaj no yog ib daim txiag, ib daim
zeb, ib yam dab tsi los xij tsuav yog muab los siv tso hauv qab es mam
muab yam khoom tso saum toj ces yog phaj.  Yog hais li no, zoo li
xamphaj yeej yog lub calculator li lawm.
Lo lus "calculator" no thaum ub yog tus neeg.  Niaj no yog lub tshuab.
Hmoob los lus "luaj kaub" thaum ub yog av.  Niaj no yog tooj, txhuas,
thiab hlau.
Calculator thiab computer no Hmoob yuav hu li cas?
MTT kuj hais yog lawm.  Tsis yog peb yuav qiv tsis tau lwm hais neeg
lus los siv thiab tsis pub qiv.  Yeej qiv tau kawg.  Kuv txiv hu
computer no ua KOOS-PIB-TAWJ.  Tab sis yog yuav hais kom raws li lus
Eekiv mas yuav tsum yog hu ua KOOS-PIV-TAWM.  Yog vim li cas tiaj tsis
ua TAWJ es ho ua TAWM?  Nyob li cov lus li doctor, lawyer, farmer,
junior, th... mas muaj stress rau tawj lo ces Hmoob muab lub suab tus
cim niam los rau rau lo lus uas stress ces maub lub suab cim niam los
rau rau lo los lawv qab.  Hmoob thiaj hais tias dauvtawm, lauvyawm,
favmawm, ntsuvnawm....  Yog hais raws li tus cai no no ces peb yuav
tsum hais tias KOOS-PIV-TAWM.
Kuj tsis yog hais tias peb yuav txhais los sis qiv lus los hais.  Peb
kuj tis peb npe tshiab rau kuj tau.  Nyob ntawm saib qhov twg muaj laj
muaj paj duas xwb las.
Thov txim,  Kuv txiav txim tsis tau.
Tzexa

Cov Phooj Ywg,
Kuv pom nej tus puav kuj nyiam hais tias cia peb siv los lus computer
as computer. Qhov no los yeej yog qhov uas kuv ib txwm siv thiab xav
hais tias yuav siv mus lawm yav tom ntej. Qhov uas kuv muab lo lus no
coj los hais rau peb xa nyob rau hauv lub ncauj lug "Hmoob Tuam Tshoj
ib lub Vag (Homepage)" los vim kuv tsis pom qab yuav sau los lus no ua
lus Hmoob.
Niaj hnub niam no muaj ze 99.99% tus Hmoob Meskas (tus pib xyaum hais
lus mus txog tus nrig pas) yeej siv los lus computer no los ua lus
Hmoob lawm. Tsuas tshuav qhov hais tias yuav sau li cas es thiaj hais
tau meej xwb. Nej sim ho nrog kuv nrhiav tswv yim seb peb yuav muab
sau li cas thiaj zoo.
HL

Hahahahaha.. kuv twb tsis tau xav txog tej no li, ua cas koj yuav hais
tau nraug kuv siab ua luaj li lawm. Ntshe yuav tau mus tos niam tais
thiab yawv txiv lawv tuaj tis npe laus sai sai no lau.
Qhov tiag ces kuv xav ua tsaug ntau ntau rau koj ua tij tau lo muab
lus tshab meej rau peb, hais txog lus Hmoob thiab kev siv. Yog koj kam
los muab li no rau peb, kuv yuav hais rau txhua txhua tus me nyuam
Hmoob kom los tshaj xyuas peb nyob rau huav SCH no heev ntxiv mus.

Yog lawm tiag, yog lawm tiag, nej hais yog lawm tiag!!! Niaj hnub no
yuav tsum tis lub npe rau lo lus COMPUTER lawm tiag. Tsis yog niaj
hnub no, ntxov twb yuav tsum muaj lawm, niaj hnub no twb lig zog lawm.
Kuv nyob Suav teb, peb paub hais lus Suav, li no kuv yuav hais tias lo
lus XAM PHAJ yog los lus Suav los, Suav sau ua ntawv pin yin tias SUAN
PAN. SUAN nyeem ua XU-AM, PAN nyeem ua PHAJ. Nco zoo, ntawv Suav tus P
tsis yog kawm li ntawv Hmoob P, hos yog kawm ua ntawv Hmoob PH! SUAN
PAN yog Suav lub uas muab ntoo los ua, xwm fab, muaj ib cov kem thiab
ib cov me pas, chob ib cov me log log rau, siv nws los xam nquj xam
nqi.
Ua li lub COPUTER no ho yuav tsum hu li cas nev? Tam li tau pom thiab
hnov, muaj qee leej hais tias yuav hu ua HLUB HLAU, qee leej hais tias
hu ua XAM PHAJ, qee leej hais tias hu ua TSHUAB XAM TXUJ, qee leej
hais tias hu ua TSHUAB FAIS FAB, Thaum ub kuv ho tau hnov Txiv Plig
Nyiaj Pov hu ua HLUB HAUV HLUAV TAWS XOB........... Kuv los tsis paub
yuav tsum hu li cas thiab, leej twg muaj txuj ci zoo no ho piav ntxiv.
Hu ua COMPUTER no kiag puas zoo? Zoo, tab sis yog cov hais tau lus
English xwb, peb tsis paub lus English mas peb nyeem tsis tau lo lus
ntawd. Yog kawm raws li ntawv Suav latin mas peb kawm ua TXHU PHW THAW
no lawm xwb, rau qhov ntawv Suav latin tus C tsis nyeem ua ntawv Hmoob
tus KH, ho nyeem ua TXH no. Li no, yog cia li siv ua COMPUTER no peb
cov uas tsis paub ntawv English peb nyeem tsis tau. Ua li tsis paub
luag Nplog, Thiab ho nyeem tus C, tus O, tus M, tus P, tus U, tusT,
tus E, tus R ho nyeem li cas, lawv tej tus tsis paub ntawv English
puas nyeem lo lus COMPUTER lub suab nrov zoo li nej cov paub lus
English ntawd nyeem thiab!
Txawm tias nyob ntawm no kuv tus email tseem sau ua
"***@china.com" los, tab sis kuvtwb tsis siv tus no lawm, rau
qhov pheej muaj ib cov neeg phem xa xa tej ntawv ua lag ua luam, thiab
tej ntawv ua nkauj ua nraug, teb ntawv thiab duab uas tsis hnav ris
tsis hnav tsho rau hauv kuv lub xab ntawv ntawd lawm, tej zaum yog
luag pom lub npe "china.com" luag thiaj xa npaud. Kuv lub xab ntawv
mas muaj ntau ntau pua pua txhiab txhiab tsab xov li ntawd, li mas kuv
tsis xav mus qhib kuv lub xab ntawv ntawd lawm, kuv siv lwm lub xab
ntawv lawm.
Ntev ntev tsis tau tuaj hauv nov lawm, hais ntev hais ntau, nej los
nkees saib, li mas tso tseg, thov kom sawv daws tsuas tau txais kev
noj qab nyob zoo.
Xeev Laus Chij Tsab