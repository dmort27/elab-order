Cov phooj ywg,
Kuv txhais lus rau Hmoob mus ntsib doctor thiab kho mob ntau zaus, tab
sis zaum no yog thawj zaug uas kuv tau txhais txog ntawm tus Po thiab
tus Txiav.
Kuv to taub mas: Po yog tus Po uas nyob lo hauv qab plab. Txiav yog
tus mob uas ua rau tus po huam. Mob txiav ces yog mob tus Po.
Tus Po  = Pancreas.
Tab sis Hmong Dictionary thiab ib cov ntaub ntawv txhais lus ho
txhais:
Tus Po = Spleen.
Raws li human anatomy mas tus po thiab tus "spleen" tsis yog ib tug.
http://www.kidport.com/reflib/science/HumanBody/DigestiveSystem/images/LiverPancreasSpleen.jpg
Nej cov uas paub ho pab me tsis tswv yim seb.
Txos

Chao, kuv los kuj tau txhais lus ntau zaus li koj lawm thiab tab sis
hos tsis tau muaj qhov teebmeem koj hais.  Raws li nyob hauv biology
daim duab thiab daim duab koj muab los saib ces tu Po = Spleen nws
tsis yog pancreas Hmoob phau dictionary txhais yog lawm.

Phoojywg Chao,
Tus po = spleen yeej yog lawm.
Hmoob hais tias mob txiav no ces yog tus po o (swollen spleen).
Pancreas mas kuj tsis paub tseeb hais tias Hmoob hu li cas tiag.
Tabsis saib raws daim duab uas koj muab mas tej zaum yog qhov uas
Hmoob hu nre-plab. Nre-plab (ib txhia hu ua nre tiab) mas nws ua ua
nre thiab tuav lub nplab thiab cov nyhuv ua ke. Nws kuj muaj hlab
ntsha thiab ua qog pes daws thiab ua pavywj tsawv.
HL

Txos thiab Hmoob-Lao,
Tus Po mas yog li Txos hais lawm Pancreas.
Tus Spleen hmoob hu ua Pas ntshav no nawb. Nej mloog Pas ntshav ntxim
li loj-j.Tiam sis yog ib yam me-e.Tseem me dua tus Po.
Ua li Hmong -Lao hais thaum tus Po loj O tuaj ces hmoob hu tias Mob
Txiav.

PY Phwvnyawm,
Cas tseem hais ib zag txawv txawv li koj tuaj lawm thiab, ua rau kuv
ua niag xyem xya li lawm. Tabsis yeej muaj tseeb li koj hais, ib feem
ntawm tus spleen txoj haujlwm yeej yog khaws ntshav (pas ntsha = blood
revsevour) npaj tau siv thaum titestitaw (emergency).
Raws li yus tau pom los, tus neeg uas peb hais tias mob txiav no yog
tus ua nws muaj mob npaws yoov (malaria). Peb Hmoob xav  hais tias yog
vim mob txiav es thiaj li ua rau tus neeg ua npaws, tabsis qhov tseeb
yog vim tus neeg twb tau cov kabmob npaws yoov tom (malaria) lawm es
nws thiaj li mob txiav.
HL