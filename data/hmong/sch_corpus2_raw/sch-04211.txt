Nyob tim Miskas teb nua peb muaj cov txivneej kws moog yuav luas puj/
poj tawm sis peb cov puj/poj Moob Miskas kuj moog yuav puab cov puj/
poj Moob Lostsuas le zaag/txiv hab. Nyob huv peb nuav kuj muaj ib tug
phauj/pujnyaaj yuav puab ib tug zaag/txiv lawm. Tawm sis ob tug kuj
los xaa nyaj moog yug tug txiv cuab namtub tim u tsis tu ncua hab. Mej
ho xaav le caag?
MS

MS,
Peb tuaj nyob teb chaws no ces peb zoo nkaus cov dej sabsijhuam uas
nphau pes nphwv saum toj roob hauv pes los ntag, nws yuav kuav qas
togkhaub togtsuag, pobzeb pobca ua nrov nqajto los. Lub sij hawm zoo
li no, koj yuav pom pobzeb txawj ntab ib tsam, togcav txawj tog ib
tsam, ua nyujqua xyaw neeszis li lawm. Tabsis txog ib lub caij twg,
dej fim txawj teeg, pobzeb yuav tog ua ntej, txo av yuav tog lawv qab,
thaum ntawd dej mam fim txawj ntshiab, cav lwj mam rov ntab tuaj.
Tham txog noob neej los tib yam nkaus, peb hmoob feem coob ib txwm
txom nyem tsuas paub txog tu qoob los npaj tshaib tu tub tu kiv los
npaj laus xwb. Txhais hais tias lawv tsuas paub noj tsau thiab hnav
sov xwb, yog muaj tshaj qhov lawv ntshaw ntawd lawm ces; kawg siv luam
thuam yam tsis txuag li lawm. Feem ntau yog siv rau kev plees kev yis,
kev nom kev tswv thiab kev kwv kev tij. Nws zoo tib yam li cov dej
sabsijhuam kuv piv txog ntawd thiab.
Hom neeg koj hais no, yog hom neeg khwv hnub noj hnub xwb. Nws tsis
pom tom ntej li peb dag deb. Ntawm kuv parking lot, txhua hmo, yuav
pom ib tug pojHmoob cab lub wheelchair tuaj nrog sawv daws tos tsheb
bus mus casino. Tus pojniam no, lub neej dhau los muaj nyiaj ze
million, tabsis txij nws tus txiv tuag tag, leej twg tuaj tham nws ces
ib ntus txawm tau tsheb tshiab caij lawm ntag. Tug tag tug tuaj, thaum
kawg, nyiaj txiag tag, luab nuj luab nqi tog, nkaum ub nkaum no li
lawm. Txoj hmoov phem, cov txiv hluas nraug khiav tag, tshuav niag
txiv caij laub lawm xwb, thaum ntawd mam ua tiag cab laub.
Thaum twg yog peb dhau mus rau ntu dej teeg, los sis ntu noj tsau,
hnav sov lawm. Peb thiaj paub txog qhov tau zoo nyob; noj qab, hnav
tshiab, ntsia yam zoo, mloog yam lom zem, nyob kaj siab, ua neej yooj
yim, pom yam txaus siab etc... thaum lub sij hawm ntawd, peb mam rov
paub tias kev lomzem txaussiab tsis yog kev plees kev yig, tabsis yog
keb nojqab, nyabxeeb, kajsiab, ntawm tud neeg ntawd.
TseemYeej.

Ua li cas es pheej yuav concerned txog cov teeb meem no ua luaj li
thiab mas. Lub ntiaj teb no dav dav li lawm leej twg yuav ua zaj twg
los yeej ua tau, cia nyias ua nyias nawb. Pim yog lawv lub, Qau yog
lawv rab, lawv yuav siv thaum twg nrog leej twg los ntawm yog lawv li
teeb meem. Niam no ces cia nyias ua ywj nyias siab, yog yus tseem hais
ntau ces ib ntsis rau mus nyob tom tsev laj cuj xwb.
TTML

tseemyeej
koj hais kuj los yog kawg lawm, peb hmoob yeej ib txwm nyob sab ntuj tsaus
tsi nyob rau qhov kaj, pes tau tias yog txoj kev txom nyem khwv ntuj khwv
teb, ua liaj ua teb noj. tsi tau nyob lub ntuj kaj siab.
lub sij hawm no peb cov hmoob tuaj tau rau lub ntuj kaj lawm khwv los yooj
yim ntshiav nyiaj los yooj yim lawm tsi nco qab lub neej txom nyem yav tag
los lawm, thaum nyob rau lub ntuj kaj lawm khwv me los tau ntau noj tsi
tag haus tsi tag lawm thiab zoo siab lawm, thaum ntawd yog muaj txheeb
muaj ze thiab muaj tej tus neeg txom nyem yeej pab tau lawm tsi nco
txhawjj lawm txawm tias tsi muaj-x los ruas yog txaus noj txaus haus lawm
xwb los zoo lawm muaj ib txhia neeg xav li no. thaum luag dau ib ntsab
neej rau sauv lawm ces luag yuav tsum tau ua tej yam li no thiaj li kaj
luag lub siab, ib sim neej pab tsi tau lwm tus li ces zaum no yog lub caij
lawm.
moobsib
koj tus phauj no ces txawm nws ua tau tej yam li no los kuv tsis txwv yog
nws txaus siab lawm thiab ruas yog muaj nyiaj xa mus xwb, txawm yog tias
peb nrhiav tus hlub nyob lub teb chaws no los peb yuav tau xyuam xim
nrhiav thiab yog tias nrhiav tsi tau lawm yog muaj lub teb chaws twg ho
nrhiav tau ces ho mus nrhiav xwb,
kuv ntshai hais tias tsam tus txiv neej no tuaj txog ces nws ho dag xwb
ces ntshai poob nyiaj xwb, tib qhov uas muaj ntsis txhawj ces yog qhov no
xwb tab sis yog nws ua tau lawm ces yeej yog nws muaj nyiaj lawm thiab,
peb cov txiv neej los mus poob tej niaj caum phav rau sab tiv kiag los twb
tsi hais, luag tias nyiaj txiag khwv tau tus hlub khwv tsi tau thiaj li
nrhiav nyiaj los pua taw mus nrhiav tus hlub,