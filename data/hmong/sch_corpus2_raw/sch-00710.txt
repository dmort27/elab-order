kuv muab ib case tshoob kos no rau neb mloog.
2 yim kwv tij hmoob no kuv yuav tsis hais npe thiab lub xeem, tab sis
yeej muaj tseeb thiab muaj nyob rau hauv st. paul, mn lawm.  yim a
thiab yim b no puav leej mus church lawm.  tab sis nyias mus nyias ib
lub church.  yim a thiab yim b tus tub thiab tus ntxhais sib yuav ces
tus tub niam thiab txiv muab nkawv rooj tshoob npaj ua rau tom lawv
lub church ces lawv hu mus rau tus ntxhais niam thiab txiv kom tuaj
lawm tom tog tub niam thiab txiv lawv lub church mam tuaj hais tshoob,
them nyiaj thiab noj rooj tshoob rau tod no.
tub qaug niam thiab txiv tog ntxhais ces niam thiab txiv tog ntxhais
ci li tsis mus nqa nyiaj thiab mus noj rooj tshoob.  tam sim no niam
thiab txiv tog ntxhais tseem tab tom ua ntawv xa mus foob rau tom koom
haum 18 xeem.
raws li kuv tau nug thiab nrog tog tub ib tug coj noj coj ua tham me
ntsis mas yog lawv xav muab hmoob tej kev tshoob kos pauv.  raws nws
tham mas lawv kuj yeej npaj ua kom zoo, kom muaj qab muaj hau thiab
lawv yeej caw niam txiv tog ntxhais muaj kiaj kawg kiag lawm thiab
no.  tab sis lawv kuj tsis paub hais tias yog ua cas niam txiv tog
ntxhais ho tsis kam tuaj thiab no.
1. yog koj yog niam thiab txiv tog ntxhais no koj puas mus?  yog tsis
mus no yog vim li cas?
2. yog koj yog ib tug neeg nruab nrab no koj xav li cas?
kuv teb ntawm kuv tus kheej.  yog kuv yog niam thiab txiv tog ntxhais
no kuv mus ntag.  kev pauv ces yeej yuav tau pib li no.  mus saib seb
lawv ho ua zoo li cas ntag.  lawv pom xeeb ua lawm thiab lawv kuj yeej
muaj tej coj noj coj ua thiab nyaj lawv yuav tsis lam ua rhuam ntsej
muag nev kuv xav os.  Ib qho kuv xav tias peb hmoob tej tshoob kos no
qub dhau hwv lawm, kuv yeej xav kom pauv mus li no lawm thiab.  Tsis
txhob pheej cia zaum twg los yog niam thiab txiv tog ntxhais laub dej
laub cawv txhais tos tog tub xwb.  yuav tsum cia rau niam thiab txiv
tog tub ua cov laub dej laub cawv thiab nrhiav chaw txais tos niam
thiab txiv tog ntxhais ntag hov.

Koj tus tub twb yog tus mus yuav lawv tus ntxhais es cas tsis mus ua tshoob tom niam txiv tog ntxhais ub tsev los yog lub church? cas nyem no Hmoob yuav khwv ntse ua luaj li lawm laus. Koj twb yog tog tub es tseem kom niam txiv tuaj nqa nyiaj ntawm koj lub church thiab ces kuj yog koj saib tsis taus lawv, koj xav show up koj lub church tias koj ua tau zoo tshaj no los mas...

kuv muab ib case tshoob kos no rau neb mloog. 2 yim kwv tij hmoob no kuv yuav tsis hais npe thiab lub xeem, tab sis yeej muaj tseeb thiab muaj nyob rau hauv st. paul, mn lawm. yim a thiab yim b no puav leej mus church lawm. tab sis nyias mus nyias ib lub church. yim a thiab yim b tus tub thiab tus ntxhais sib yuav ces tus tub niam thiab txiv muab nkawv rooj tshoob npaj ua rau tom lawv lub church ces lawv hu mus rau tus ntxhais niam thiab txiv kom tuaj lawm tom tog tub niam thiab txiv lawv lub church mam tuaj hais tshoob, them nyiaj thiab noj rooj tshoob rau tod no. tub qaug niam thiab txiv tog ntxhais ces niam thiab txiv tog ntxhais ci li tsis mus nqa nyiaj thiab mus noj rooj tshoob. tam sim no niam thiab txiv tog ntxhais tseem tab tom ua ntawv xa mus foob rau tom koom haum 18 xeem. raws li kuv tau nug thiab nrog tog tub ib tug coj noj coj ua tham me ntsis mas yog lawv xav muab hmoob tej kev tshoob kos pauv. raws nws tham mas lawv kuj yeej npaj ua kom zoo, kom muaj qab muaj hau thiab lawv yeej caw niam txiv tog ntxhais muaj kiaj kawg kiag lawm thiab no. tab sis lawv kuj tsis paub hais tias yog ua cas niam txiv tog ntxhais ho tsis kam tuaj thiab no. 1. yog koj yog niam thiab txiv tog ntxhais no koj puas mus? yog tsis mus no yog vim li cas? 2. yog koj yog ib tug neeg nruab nrab no koj xav li cas? kuv teb ntawm kuv tus kheej. yog kuv yog niam thiab txiv tog ntxhais no kuv mus ntag. kev pauv ces yeej yuav tau pib li no. mus saib seb lawv ho ua zoo li cas ntag. lawv pom xeeb ua lawm thiab lawv kuj yeej muaj tej coj noj coj ua thiab nyaj lawv yuav tsis lam ua rhuam ntsej muag nev kuv xav os. Ib qho kuv xav tias peb hmoob tej tshoob kos no qub dhau hwv lawm, kuv yeej xav kom pauv mus li no lawm thiab. Tsis txhob pheej cia zaum twg los yog niam thiab txiv tog ntxhais laub dej laub cawv txhais tos tog tub xwb. yuav tsum cia rau niam thiab txiv tog tub ua cov laub dej laub cawv thiab nrhiav chaw txais tos niam thiab txiv tog ntxhais ntag hov.
Kwvtij, koj yog niamtxiv ntawm tus tub los koj yog tus cojnoj cojua ntawm tus tub os! Twb tsis tau them nqi tshoob es sawm siv caw niamtxiv tog ntxhais tuaj noj tshoob lawm leejtwg yov ruam npaum li npua os. Qhov no ces niamtxiv tog tub ntxias niamtxiv tog ntxhais nce nthab lauj taw taiv los mas.... Luag twb tsis tau them nqi tshoob rau koj, koj twb zoo siab mus noj lawm ces txhais tau hais tias koj zoo siab muab koj tus ntxhais pub rau luag lawm. Ua li niamtxiv tog ntxhais ua no ces yog kawg lawm.

yog kuv yog tsev b ces kuv tawv kom dhau vim kev tshoob ko tsis yog tog tub yog tog yuav noj yuav haus. tog tub tsuas yog tog mus nug seb tog ntxhais yuav noj loj/me li cas tog tub mam leg kom tiav xwb thiaj yog. yog tog tub cia li ua rooj noj ua ntej tog ntxhais paub mas dau cai heev lawm txawm mus hais 18-19 xeem los tog tub swb tseeb2 tseeb li mas. tog tub rooj noj tom lawv lub church ces yog muaj nyiaj ntau zog lawm xwb thaum kawg tau rov mus pib tom hauv paus tuaj. tog tub mas yuam kev qhov tsis pib tom hauv paus tuaj cia li mus pib noj haus ua ntej mus nrog tog ntxhais tham kom tshoob kos haum2 tso mas taub ho loj zog lawm pob.

PY Kwvtij,
Cia kuv lam teb tam li kuv yog tus nyob ib cag nawb. Niam txiv tog
ntxhais tsis mus koom rooj tshoob los yeej tsimnyog kawg nkaus lawm.
Twb tsis hais ntawm Hmoob kev ua tshoob ua kos xwb, tabtxawm Miskas
kev ua tshoob kiag los rooj tshoob yeej yog ywj niamtxiv tog ntxhais
ua tus npaj ntau xwb. Niamtxiv tog tub yeej muaj feem npaj, tabsis
tsis yog tus muaj cai xaiv qhov chaw thiab tsis yog tus muaj cai caw
kwvtij neej tsa. Yog niamtxiv tog ntxhais tso ncauj tso lus lawm mas
niamtxiv tog tub thiaj muaj cai npaj tej yam zoo li no xwb nawb. Qhov
yuav kom zoo tshaj mas yuav tsum yog niam txiv ob tog, koj saib kuv
rau roj, kuv siab kom rau ntsev, ob tog los zaum uake sib tham kom
haum siab lawm mam npaj mas thiaj li tsis daig nplaig zoo li no.
Qhov no ces Hmoob yeej xav kiag hais tias niamtxiv tog tub saib
niamtxiv txog ntxhais qaij dhau heev lawm. Qhov tseeb ces yeej yog li
ntawd lawm thiab tiag ne.
Nej leej twg nyiam pauv los yijmeem pauv ntag, tabsis tos thaum yus
yog niamtxiv tog ntxhais tso mam pauv kiag li qhov yus nyiam nawb. Yog
hais tias yus yog niamtxiv tog tub no ces yus yeej kawg yuav tau ywj
niamtxiv tog ntxhais xwb mog.
HL

Kwvtij....aw,
Es tog tus ntxhais niam thiab txiv puas yog peb cov caiv plawv maj?
Kuv yog tog ntxhais los ntshai kuv yuav tsis mus ib yam li yawg thaub
no thiab nawb.
Raws li kuv kev xav mas yeej yog tog tub ua saib tsis tau tog ntxhais
lawm ntag.Ntshai koj ho pom li koj pom xwb.Tiag-g mas txoj kab,txoj
kev yeej tsis yog tus ntxhais niam thiab txiv mus chawj,mus thov,mus
laj,mus cheem tshoob,cheem kos tom tog tub ib zaug.Ntshai xab maim nim
no nej ho yuav hloov mus cia rau Ntxhais Yuav tub no lawm xwb
lauj.Muaj li koj hais tiag sai tog tub xaj li cas ces tog txhais yuav
li ntawd laid........yog tsis yuav lis lawv hais ces tsum no los
mas.Kuv hais rau koj tias hmoob Feem coob ntshai yuav tsis nyiam li
lawv tog tub ua lawm nawb.Ma saib mus saib zoo li cas.

Hlob phwj aw
Tus tub ces txawm yog cov yaj caiv plawv ntag, tos ntxhais ces yog cov Thoj caiv pob txha ntag mas. Kuv twb mus koom rooj tshoob thiab os. Qhov tseeb mas yog lawv xav muab hmoob tej kev cai hais tshoob tsheej hmo no hloov kom yooj yim.
Lawv xav kom ob tog tuaj nrog xh tham txog kev noj haus xwb, ntawm nyiaj nqi mis nqi no ces tsi thas yuav tham lawm vim 18 xeem twb muab sau muaj muaj lawm ces tos tub yeej npaj tau nyioaj muaj muaj tos muab cob rau tos ntxhais niam txiv xwb tsi thas yuav hais mus hais los ib hmo.
Tos ntxhais cia li tsi kam tuaj tham yuav ua hmoob kev cai es hais ib hmos kaj ntug mas niam txiav thiaj tau ntsej muag ces tos tub tsi kam vim hais ib hmos los yeej tsi muaj quav dab tsi thaum muaj teeb meem yeej tsi muaj leej twg hais tau.
Tog tub tias yog xav tau nyiaj thiab xav tau mov noj ces tuaj tom church xwb yog tsi tuaj ces kav liam thaum twg tus tub ua haujlwm muaj nyiaj es nws xav ua tshoob los mam ua yog tsi ua los tsum. No ces lawv yeej tuaj koom rooj mov thiab nqi taub hau yeej muab rau tos niam txiv tas lawm los mas.
Kuv nyob hauv thiab saib ntsoov lawv muab pob nyiaj cob kiag rau yawm txiv hauv church lawm ntag tabsis tos ntxhais cov kwv tij pheej tsi txaus siab, lawv yuav kom muab $1,000 rau lawv mus ua ib pluag tom lawv tsev thiab no ces tos tub tsi kam, lawv hais tias pluag mov ces tas li no lawm xwb yeej tsi muaj dua li lawm. Ces lawv chim heev lawv yuav mus foob rau 18 xee no tabsis txawm foob los yeej tsi tau quav dab tsi os.
Tub tsa tub yim los ntxhais kuj tsa ntxhais yim thiab tiag tiag ces yeej yog ob tog tuaj koom sib tham ua ke hauv xh hoob kas es xh ua pov thawj rau mas thiaj meej vim xh muaj cai tis tshoob ko cov mej koob tsi muaj cai tis tshoob kos.
Peb pib tshiab lawm leej twg tsi yuav los peb yeej yuav ua mus lawm nawb. Txhob vam peb yuav nrhiav mej koob tuaj hais tshoob li lawm nawb. Kawg ob tog mus koom rau hauv xh lossis ib tus lawyer lossis tus muaj cai tis tshoob kom sib tham kev noj haus nkaus xwb. Tsi muaj tham nqi mis nqi no lawm vim 18 twb yeej sau ua cai meej meej lawm nej es tseem yuav tham li cas maj.

Yawg unknown,
Tsis tas yuav mej koob lo tau, ntshe yog nej sib yuav nej hauv nej lub church xwb no lauj.  Yog yuav mus yuav cov neeg sab nraud mas ntshe yuav tsis muaj neeg tuaj nej tog.  Cas yuav vam meej mus deb ua luaj li lawm tsam peb cuam tsis cuag nej nas yawg...

Rooj tshoob hais tas no twb yog peb cov tub mus yuav lawv cov ntxhais sab nraum mas es peb thiaj tsi nrhiav mej koob mus hais tshoob ib hmos tsi muaj quav mas. Peb kom ob tog niam txiv mus sib koom rau ib tus xh thiab hais txog kev noj haus xwb tabsis lawv tsi tuaj koom ces peb cia li ua peb li lawm tsi thab niam tais yawm ttxiv li. Vim kev sib yuav yog tus tub thiab tus ntxhais tsi yog niam txiv. Tus tub thiab tus ntxhais kom ua tshoob ces peb ua xwb, cov laus tseem hais ntau ces tsi tau mov noj thiab tsi tau nyiaj ntag mas.

Txawm koj xav hloov kom tshoobkos hmoob yoojyim baum cas los koj yog tog tub ces koj yuav tau mus nug luag me ntsis nawb mog...txhob cuab qhov koj ntse xxx es yuav raws koj lub siab os mog. koj khiav khuav mus nug xwb koj twb tsis kam mus es luag yuav paub tau hais tias koj xav yuav luag tus neeg no.
Peb muab  peb tej Hmoob cai tsuj ntig rau ntawd taw heev lawd es nim no thiaj muaj Pojnrauj coob baum blooj nyob txhua lub zos. Peb yuav tau saib peb tej lausneeg, kablis kevcai kom muaj nujnqi thiab lub neej thiaj yuav kav ntev...ua neeg nyob koj tsis mloog tej lus muaj nqi , lus tseemceeb , me tub menyuam tsis mloog niam mloog txiv ces ua lub neej yeej mus tsis txog txijtwg li ov. txhob muab xav tias yog hmoob ua nyuab ...yuav hais ib hmo kaj ntug es txawm yuav tsis zoo rau ob tug menyuam...luag twb tsis tau hais tias yuav kom nej mus nyob ib hmo kajntug no sav ..tsuas kom mus hais nyob rau luag vaj luag tsev xwb no ne...yog yuav yooj yij baum li koj xav xwb es tebchaws meskas no thiaj muaj the highest divorce rate ntag.
Qhov kuv pom tias hmoob siv sijhawm los yeej yog xav kom ob tug menyuam mus ua lub neej , kom ruaj kom khov,ib bloog kom nto ntsis , ib pluag kom nto ntuj...nyob yaj los mus kibtxoob xwb. Yog leejtwg twb tsis kam sivsijhawm los muab tej nyuag lus no pemsam kom meej ces muab txhais tau tias nws ...tsuas lam ua tsuas tsuas kom dhau es lwm hnub xav yuav los yuav , tsis xav yuav ces ua ntia povtseg...zoo li meskas no mas puas yog ...qhov uas xav kom yoojyim nas.

tham li koj no mas tejzaum koj thiaj yuav tau xwb nawb...kuv piav li no rau koj xwb mas...txawm yog ob tug menyuam sib yuav los luag nyob muaj niam muaj txiv, luag nyob muaj kwv muaj tij.....koj yuav ib tug pojniam lawm...koj yuav xav kom muaj neej muaj tsav..kom muaj noj sibhlub hauv sibcec...mas koj lub neej thiaj yuav tshavntuj ...yog tham li koj tham o es koj tsuas yuav tus ntxhais xwb koj yeej tsis pom tsis paub tias luag muaj niam muaj txiv no ces ntshe saib koj puas mus txia ua dub , ua mev lawm xwb as.
koj puas paub tias tsam bam no...cov neeg mus church twb yog cov coj ncaj no es tseem ua nyuab tshaj co neeg coj qub kevcai.....yog koj ua koj niam koj txiv tsis txaus siab rau neb rooj tshoob lawm ces koj lub neeej yeej tsis tas niam thiab txiv yuav foom li ov...koj yeej yuav ua neej tsis cobphum mus txog hnub koj rov tuaj pe hawm koj niam kojtxiv tag mas thiaj zoo.

Koj kuj hais tsi yog lawm thiab. Tsi yog peb yuav tus ntxhais xwb, peb yeej yuav neej yuav tsav ntag tabsis lawv tsi kam tuaj koom kev sib tham nej. Thaum niam txiv tawv tsi kam tuaj koom kev sib tham lawm ces kawg peb yuav ua li tus tub thiab tus ntxhais txoj kev nrhaw lawm xwb.
Yog peb mus hais ib hmos thiab lees txhua yam kev niam txiv hais tabsis thaum ob tus tsi sib haum no niam txiv lossis mej koob puas los hais tej cais uas sib tham teev tseg maj. Yeej tsi muaj tus hais tau li. Yog li no peb thiaj tsi xav muaj los leg tsheej hmo lawm no.
Cia peb los hais txog kev noj haus nkaus xwb mas zoo dua. Nws muaj 3 yam li no. 1. Yog txoj cai, by law. Txoj cai yog nom tswv li nom tswv tswj lawm. Txawm peb hais npaum twg los peb yeej tswj tsi tau. 2. Nqis mis nqi no. Qhov no hmoob 18 xeem twb npaj tas lawm ces tsi thas yuav hais ntxiv lawm, cia li suav nyiaj tos muab rau niam txiv lawm xwb. 3. Kev noj haus. Qhov nmo thiaj yog peb li feem lawm xwb. Yog li yuav tau tuaj koom es tham kev noj haus lawm xwb, lwm yam tsi tham lawm.

Yawg....aw,
Yog piav li koj piav no ces kuv nkag siab zoo lawm.Nram peb no kuv twb
ua 2 rooj li koj piav no lawm....Tab sis peb ho mus ib lub church
xwb......nej rooj no mas tub mus ib lub ntxhais mus ib lub....Nej lam
mus hais tom tus ntxhais lub es lawv hais tias cia rau nej lub ua tus
nres no mas nyaj yuav tsis muaj teeb meem dab tsi.
Raws li koj piav ces 2 tog poj cuag yawm cuas yeej zoo siab tag lawm
cov kwv tij yog cov yuav  xav khob Vauv saib puas tau $ puav coj mus
haus luam yeeb xwb.
$1+$1 zoo dua tsis tau dab tsi ned. Koj saib os yog nej muaj Mejkoob
ces nej yuav poob cov nyiaj sia siv,nyiaj tiam,2 lub qe rau tub phij
laj thiab niam txais ntsuab ned.....Tiam sis nej nco ntsoov tias 2 tog
niam txiv xub-b tham ua ntej 2 tog yeej yeem tag mas mam kom cov txwj
laus los khiav rooj tshoob xwb mas thiaj yuav mus zoo.Peb li sai 2 tog
yeej los hais nqi tshoob,tej noj haus tag 2 tog pom zoo ,zoo siab tag
mam hais rau cov coj paub......Lawv tsuas yog tuaj ua pov thawj
xwb.......peb tuaj teb chaws no tsis zoo li tim ub lawm......tij yug
ces cia kwv tsawb,kwv yug ces cia tij qua......yus yug ces yus qua
yus,yus tsawb yus.....kwv tij tsis tuaj nrog yus noj...yus noj yus las
as.....thaum tsis sib haum xeeb tuaj yeej tsis muaj leej twg hais tau
nkawv li.....tsuas mus nram court lawm xwb ned.
Npua yeej tsis nyob nram nkuaj,nyiaj yeej tsis nyob qab tsuas qhuav li
lawm.........tus tub los muab thwm hais tias $5000.00 ntawd muab xauj
coj los caij 1 ntus.....qub lawm ces mus xauj dua lub tshiab coj los
caij dua.

tog tub taub hau loj dhau yog koj twb paub/pom li koj hais. yuav hloov kuj tos kom lwm hnub lawv yog tog ntxhais lawv mam pauv tsis lig li os. yuav yog tog tub es yuav kom tog ntxhais hloov no mas ruam awb tiag2 li laud.

KOj saib koj cov lus no mas ...nej yeej ua nej tshoob li ua tus ntxhais tsis muaj niam thiab muaj txiv ne.
""""Peb kom ob tog niam txiv mus sib koom rau ib tus xh thiab hais txog kev noj haus xwb tabsis lawv tsi tuaj koom ces peb cia li ua peb li lawm tsi thab niam tais yawm ttxiv li. Vim kev sib yuav yog tus tub thiab tus ntxhais tsi yog niam txiv. Tus tub thiab tus ntxhais kom ua tshoob ces peb ua xwb, cov laus tseem hais ntau ces tsi tau mov noj thiab tsi tau nyiaj ntag mas. """"
Yus pamxeeb yuav xav mus xeebneej xeebtsav  ...thiab tseeem yog hmoob mas..luag hais tias muaj niam muaj txiv thiaj muaj tus ntxhais, niam thiab txiv noj txhais lo nti txhais lo pub , muab ncej qab ua tog zaum, muab cajbab ua ncoo rau tus ntxhais thiaj loj hlob tiav niam..niam thiab txiv tej txiajntsim txiaj ntsa mas yeej pauj tsis tag... yus yuav tau muab luag saib rau lub savxeeb.....koj muab hais zoo li  meskas txoj cai xwb mas siv tsis tau rau cov hmoob feem coob nawb. nej tseem yuav tshuav ntau rooj plaub ntxiv laud yog coj li nej coj no nas.
Yog uacas qhov yoojyim tsis ua es ho yuav cia luag mus foob yus rau 18xeem mas. lo lus hais thiab thov niam txiv  xwb tsis baum li luag muab yus lub koob mus xyav...thiab tsis xav kom muaj teebmeem rau ob tug menyuam uas tseem yuav pib lub neej tshiab ...nyuam qhuav sib yuav xwb twb muaj plaub hais lawm es lub neej yuav mus txog qhovtwg....tsis yog mus xeeb neej xeeb tsav ho yog mus xeeb plaub xeeb ntug. koj ntsia mus nawb hnub tsis ntev , hmo tsis ntau ces nej tus tub thiab tus nyab yeej yuav sib dig tej no tawm ces ....lus xaiv yuav nrog nej uaneej mus tag tiamneeg ntag ho.

Cov yawg, txog txij luag ua tsis ntshai tub qaug leej twg los kuv yeej
ntseeg lawm hais tias ob tog niam txiv yeej pom zoo ua lawm os. Tog
tub los lawv yeej noj mov hlob thiab tsis leej hais tias lawv nim yuav
ua cuag li tog ntxhais niam txiv yog siaj xwb.  Kuv xav hais tias
nhyob li case no mas tej zaum tog ntxhais niam thiab txiv mus church
xwb ho cov kwvtij tsis mus es lawv thiaj li tsis txaus siab xwb, li
yawg has ov, cov moog church lawm ces yeej ua qhov yooj yooj yim xwb,
cov mejkoob tsuas nug zoj tus tub tus ntxhais seb puas sib nyiam tiag
tiag xwb yog nyiam lawm thiab ob tog niam txiv have no question ces
nothing else kawg ntaug nyiaj thiab teem sijhawm noj rooj tshoob lawm
xwb.  Cov ntseeg ua yooj yim npaum no kuj tseem tub qaug ib co uas
tseem xav xav haus beer hauv cawv thiab xav tau pob puav luam yeeb
haus.  Ua li cov ntseeg ua mas beer, cawv thiab luam yeeb twb tsis pub
txuam yuaj kiag, leej twg xav haus dej caw hauv rooj tshoob tseem
txhaum qees hos, vim li no cov quav beer quav cawv thiaj li tsis txaus
siab kiag li ntag.  Ziag no mas txawm yog cov tsis tau mus church tuaj
yuav raug cov ntxhais mus church lawm los feem ntau yeej yooj yim
tshaj teev qe lawm. Peb yuav tau xyaum ua kom ncaj ncees thiab ua rooj
tshoob kom zoo tsim nyog ob tug los sib qaws ua neej tiag tiag, tsis
yog yuav muab dej caw los sib txhaus tas zaj tas zog kom ua rau nraug
vauv nthuav qias neeg rau qhov txhia chaw li Hmoob pheej ua tag los
lawm.

Hob phwvnyawm aw
Yeej yog li koj ua tij hais mas, niam txiv tos ntxhais yeej zoo siab tias tej tub ntxhais sib yuav ces yuav tau sib txhawb thiab ua kom ob tus kaj siab xwb no tabsis qhov cov nyom yog nws cov kwv tij xwb os. Qhov peb tsi mus ua tom lawv lub church mas vim lawv lub church twb tsi paub peb lub hom phiaj ua yooj yim no nej. Yog lawv lub church thiab peb lub church nyob tib page ces yeej mus ua tom lawm mas. Tabsis xh yog tus txis ob tus ua niam txiv xwb ces tus twg los yeej okay.
Kom peb nco ntsoov tia
1. Txoj kevcai mas peb txawm yuav muab hais thiab lav li cas los thaum muaj teeb meem peb hais tsi tau kawg rau court,lawyer, police xwb. Yog li txhob nkim sij hawm muab tej niag no los hais tsheej hmo.
2. Nqi mis nqi no hmoob 18 xeem twb muab teev muaj muaj lawm ces tsi tham rov muab hais tsheej hmo tsi muaj qab hau, cia li ntim nyiaj muab rau niam txiv thaum lub caij los txog xwb.
3. Pluag mov tis tshoob thiaj li yog niam txiv li haujlwm yuav ua xwb. Qhov no ob tog niam txiv yuav tau los zaum ua ke sib tham seb yuav noj li cas, yuav noj lub caij twg xwb. Qhov noj haus no ces peb mus nrog ib tus xh uas muaj cais txis ob tus ua niam txiv tham thiab teem caij es nws yog tus txis ntag no xwb.
Peb tsi need kwv tij yuav tuaj ntaim noj ntaim haus li ub li no ua rau muaj kev dub muag tas li no lawm os. Yog kwv tij tuaj ua ntau ces tsi hu tuaj lawm thiab ntag laiv.

nej xav muab pauv kom yooj8 tabsis nej yuav kev sij hawm deb dhau lawm yog yuav hloov kuj tos kom nej yog tog ntxhais kuj mam ua li nej siab nyiam tsam no yog lawv hauj lwm es nej cia li yuav yuam kom tau lwm xeem hmoob kom uas li nej nyiam xwb xwb li mas nej ruam taub ha loj dhau lawm pob? seb twb yog ob pab niag lawb dab ib yam tsam no twb tsis haum. yog cia nej ua nom mas ntshe leej twg tsis lawb dab rau nej lub churv=ch nej tseem yuav kom muab cab mus tua pov tseg vim ua neeg yuav tau lawb dab thiab ntseeg nej lub church xwb yog ntseeg lwm lub church ces kom muab hloov tsis hloov ces txawm pom mos txwv. nej mas tsim nyog tog ntxhais muab nej cov niag taub hau loj loj ko noj48 96 192 kom tig lawv lee mus ntau zaus ua ke. lawv mus 18 ces nej mas nti tiag seb puas dim ov. txog tom 18 xeem nej muaj ib lub suab lawv muaj 17 lub lawm nej kawg khawb qhov rov faus nej ces tas... cas yuav tab tom phim nkaus cov taubhau loj loj uas mus pib tshoob pem ntsis tuaj xav tau noj sai cas tsis pib nram hauv paus tuaj. seb xav tias pib pem ntsis ces tau noj sai sai kawg no tabsis seb tau puas tsawg hnub lawm nej twb tseem tsis tau noj qaib qhia tsiaj. yog pib hauv paus tuaj ces nej twb noj tshoob tas ntau hnub lawm os. muaj nyiaj thiab tau DOCTORS coob tus lawm ces kaj tsi sim seb nej cov DOCTORS coob coob puas ntse txaus. yog lawv tseem yog cov kom nej pib pem ntsis tuaj no ces nej cov DR. mas taub hau loj kawg tjoiab nawb. tsim nyog mas lawv twb cheem nej kom mus raws li ib txwm ua yog xav2 hloov no ces txawm bo pa tos kom txog yus thib mam li hloov hos yuav kwv ntuj kwv teb kom hmoob lwm tus cia li hloov ua yooj8 rau yus no mas siv cai hmoob cai meskas los npeeg lawm deb deb puag tim qab ntug ub lawm laud.

Yog li mas koj tseem tsi tau paub kev ua neej kiag, tus ruam tob hau loj ces yog koj ntag mas. Hmoob 18 xeem twb tsim tau txoj cai rau ntawm lawm es peb twb tsi hla 18 txoj cai li neb. Peb twb suav nyiaj muaj muaj ntim ib pob tos muab rau niam tais yawm txiv xwb neb.
Koj hais mas zoo nkaus li 18 twb tsi muaj cai es tseem yuav vote seb txoj cai puas dhau es. Yam ntxwv tias koj ua txaum cai thiab mus txog nram court mas court yeej tsi vote seb puas prove li os. Court yeej tias peb txoj cai number npaum no tias koj txhaum nqib no no xwb nav.
Peb twb tsi hla 18 xeem ib qhov cai hlo li es 18 xeem tseem muaj cai qhov twg tuaj maj. Yog 18 xeem tseem ruam dhau thiab ces yuav ua 18 xeem dab tsi naj Tos Dr Lag lawm 18 xeem kho tsi tau Lao Family es muab ua puas tas los yog ruam dhau xwb laub.
Txoj cai tswj yog nom tswv li thaum txog nom tswv haujlwm nom tswv mam li ua maj. 18 xeem yeej nres tsi tau tej cai tebchaws no hlo li nav.
Nim no peb hais pluas mov noj tis tshoob xwb naj yawg. Pluag mov no ob ob tos niam txiv li hauj lwm xwb os 18 tsi muaj feem dab tsi txog li nawb. Yog 18 xeem ho ruam dhau los yij meem ua tuaj mas.

Kev hloov ces txawm tos tub tos ntxhais los yeej hloov li os, tsi saib dej ua ntu, tsi saib neeg ua phlu li ntag os. Tub thiab ntxhais los yog neeg ib yam, muaj vaj huam ib yam. Tub tsa tub yim los ntxhais yeej yuav tau tsa ntxhais yim thiab los as. Hloov ces yeej hloov ob tos li thiaj ncaj os. .