Cov phooj ywg,
Nej xav li cas txog Hmoob Minnesota tsab cai "Bride Price" no?
Tsab cais no twb tsim tau coj los siv (official) tau 2-3 lub hli no
lawm.  Xyov nej pom zoo li cas, tab sis raws li kuv pom mas zoo li
tsis tshua zoo nkauj pes tsawg.  Zoo li peb cov niam txiv pheej saib
dej ua ntu saib neeg ua plu xwb.
Raws li kuv pom los, cov niam txiv pheej siv li no:
Yog raug rau tus tub/ntxhais tsis tshua tsim txiaj (me nyuam lab xwb)
no ces niam txiv tog ntxhais ci li sau tus nqi $5,000 raws li tsab cai
xwb vim lawm ntshais tia lawv sau tshaj los tsam tog tub yuav tso tes
plau tsis kam them.  Tab sis yog thaum twg raug rau tus tub/ntxhais
zoo neeg tsim txiaj no ces niam txiv tog ntxhais ho sau tus nqi $7,500
or higher lawm.  Lawv tsis hais txog tsab cai li lawm. Tab sis txawm
niam txiv tog ntxhais sau $7,500 los niam txiv tog tub kuj ci li them
tsis nyom dab tsi thiab tsis muaj tsab cai coj los hais li thiab.
Nej ho pom li cas thiab xav li cas txog Hmoob Minnesota tsab cai no?
-Cha.

Has txug peb Moob tej kev sau nqe tshoob nuav mas kuv yeej ib txwm tsi
nyam. Tawm sis peb lub nco phem hab lub sab ti pheej ua rua suav dlawg
sis pauj kua zaub ntsuab luj zuj zug ntxiv xwb. Piv txwv, chiv thawj
mas kuv paab kwvtij yeej tsi sau nqe mig nqe no. Tawm sis thaus yug
cov tub leej puav moog yuav raug luas es maag luas muab teem zag puav
lawm ces feem coob coj zoo nkaus suav dlawg lawm. Now I am alone.
Muab ua zoo saib mas peb Moob yeej ntshaw nyaj kawg.
ms

Long & Hmas,
Tsam no kuv yuav nug neb hais tias, tus nqi teev nyob rau hauv tsab
cai mas yog $5,000 xwb, tab sis niam txiv tog ntxhais ci li sau
$7,500.  Txawm niam txiv tog ntxhais sau $7,500 los niam txiv tog tub
kuj ci li them.  Niam txiv tog tub yeej paub tias tsab cai teev $5,000
xwb, tab sis lawv kuj ci li them without asking any questions.  Tam
sim no kuv yuav nug nej hais tias, leej twg yog tus ua tsis raws txoj
cai lawm mas? Puas yog 2 tog puav leej ua tsis raws kev cai mas los
yog li cas thiab?  Qhov no qhia tau rau peb li cas mas, nej sim xav
saib?
-Cha.

Cha,
Kuv yeej tsis tuaj leej twg tog kiag li os.  Tog twg los tseem coj tib tug
cwjpwm qub: tog ntxhais xav noj loj tiamsis tog tub los yeej tsis xav txog
tsab cai uas twb tsim muaj thiab tseem ua yog nkaus li uas tog ntxhais xav
tau thiab.  Tog tub lawd xav tias cia ua li tog ntxhais hais es them raws li
ntawd tiamsis lawd tsis nco qab lawm hais tias qhov no ces tsuas yuav dhau
mus ua ib tug qauv tsis zoo...vim tias yog ib tug ua tau lawm ces cuaj tug
kaum tug los yeej yuav ua raws nkaus li thiab.
Ua li kuv hais dhau los lawm, lawv muab hwjchim los ua lawm xwb vim tias peb
Hmong yeej ibtxwm noj li ntawv los lawm.  Hmong mas tog ntxhais yeej ua li
uas lawd muaj cai zog hos tog tub ces ho cia li cev cajdab rau tog ntxhais
txiav dawb dawb lis thiab xwb.  Yog peb tsis tseg peb txoj kev nruj kev tsiv
nov ces txawm muaj peb tsawg tsab cai los tswj los peb yeej mus tsis deb li
os.

Moobsib,
You are exactly right.  That is why this law was made to balance the
power.
Ho hais txog ntawm koj being alone, kuv yuav nug koj hais tias, ua li
koj nqos puas tau hlab txoob kheej mas?  See if you get what I mean.
-Cha.

Xav xav kuj xav luag, xav xav ntxiv ho xav quaj thiab. Hmoob ne Hmoob
es... Ua li cas yuav txawj muab hmab xyoob hmab ntoo coj los soo yus
caj dab ua luaj os? 50 xyoo tom ntej no, peb cov xeeb leej xeeb ntxwv
yuav los tshawb tej keeb kwm no mas ntshe lawv yuav ceeb hais tias ua
li cas peb haiv Hmoob yuav "primitive" ua luaj li luag lwm haiv neeg
hais tiag tiag ntag no. Nej xav hais tias ua lawv yuav tusiab los zoo
siab twjywm ne yom?
Cov neeg tawv dawb lawv yeej pom lawm hais tias Hmoob tseem nyob 16th
century ces lawv thiaj li humor Hmoob tag zog li xwb. Nej tsis txhob
hais tias luag siab tsis zoo nawb. Luag siab zoo heev li. Ua li cas
thiaj li tsis pub Hmoob muag ntxhais maj? Yuav tsum tsa Hmoob tws
ntxiab es cia Hmoob nyob Hmoob tom 16th century thiab. Tsis ua li ces
tsam Hmoob ho ras ces Hmoob ho vam meej thiab ntse tuaj lawm thiab ces
yuav tsis tau hu Hmoob hu ua haiv niag neeg "primitive" no lawm thiab.
Aaaahhh, the value of liberal democracy. Let he who wants to remain
backwards retain that right.
-M

Maina,
Txhob xav xav luag os me Maina es..  Tsam lawm hnub mus mag ntxiab
yeej yuav paub xwb los mas.  Txog luag ces yus luag os mog, thaum raug
yus ces kawg tuag os nawb. Koj twb yuav ua kom tau Hmoob lub abstract
Nation no ne, es koj txawm yuav tsis tsim muaj kev lig kev cai los
tuav koj lub abstract Nation li ntag lov.  Leej twg yuav los kav/tuav
koj lub abstract Nation nas yuav?  Nkauj Ntxuam lov hahahahahaa....
kaj tsij tos kom dej ntws nce toj thiab zeb tawg paj tsua txi txiv tso
os nawb me Maina.
-Cha.

Would somebody be generous enough to provide me with the link to this
new "bride price" law in MN? MN Public Law Number ###? ... Nej cov ua
tij nim tham qhuas ntxhias... kuv mloog tseem nrov zig-zuag, zig-zuag
zoo li lus fuab cua xwb. Please... if anyone has specific and credible
contact persons/offices that can speak more on this law, please let us
know.
--Lajntxiag

Cha, my friend!
Peb ua tib neeg nyob, sawv daws tsis nyob tib theem, peb yeej yuav
hais lus tsis sib nkag siab.  Peb sawv daws twb niaj hnub pom lawm
hais tias tus zoo li cas los muaj, cov kev cai no tseev tsim, tsuas
yog tus nkag siab thiab yuav cai, thiab yog neeg mloog lus mas thiab
siv tau xwb.  Pheem coob yog cov neeg lim hiam, tawv ncauj, huam loj
mas yeej tswj txoj cai nyuaj.
Tsuav peb cov es tau hnov thiab to taub txoj cai no tsis txhob ua los
yog tsis txhob kws cav tws nrog cov nej hais hauv nov xwb ces peb twb
dhau ib kauj ruam lawm.
Peb Hmoob naij hnub no tsis nco txog tej laus tej qub lus hais txog
kev sib zam, kev uv, ua siab ntej yam thauv lawm, sawv daws thiaj niaj
hnub sib tsuj sib nias li niam no.  Thov kom peb cov es paub paub tab
thiab sib sib zog tuaj hauv nov txhob ua ntxiv xwb ces peb hloov tau
lawm.
Qhov koj pom zoo yuav tsum yog pib ntawm koj tuaj!
peace!