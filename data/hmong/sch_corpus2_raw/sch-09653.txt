cov tuab neeg heev heev pauv tau lub nplaj teb nuav yog tib cov me
nyuam tsaub xwb. mej xob muab puab tshev tshev lawm nawb mog.
kuv cov lug nuav maas, hais li lug vwm tam si hais li muaj tag tag.
vim li cas, tswb tshoj tsis 'paub nws txiv'? vim li cas, yexu tsis
'paub nws txiv'? vim li cas, paj cai tsis 'paub nws kwv tij txheeb
ze'?
cov nuav ntaag, cov zoo le tsis mauj dlaab tsi ces yog cov yuav muaj
txaus tsaav txaus yaam. nyob huv nplaj teb nuav, txaus haiv tuab neeg
tsis xaav tas tus cawm seej yuav lug thaum kawg yuav yog tus zoo
nraug, muaj nyiaj, muaj caag ceg, muaj txuj muaj ci. tuab neeg--tsis
hais mab sua, tsis hais moob--dlaim dluab tus yuav lug thaum kawg kiag
lug txav txim rau peb sawv dlaws tes yog tuab niag dlaab tuag, pluag
pluag, tsis muaj caag muaj ceg, tsis muaj txuj muaj ci.
thaum nws lug txav txim, nws los le nuav raws qhov txom nyem + raws
qhov qes qes lug sim mej sab ntswv seb mej puas yuav paub qhov dlaag
qhov taag. vim tas mej siv qhov muag txav txim rau tuab neeg, nws hab
li lug dlaab tuag. vim tas mej siv qhov ntswg txav txim rau tuab neeg,
nws hab li lug tsw tsw. vim tas mej siv qhov ntsej txav txim rau tuab
neeg, nws hab li lug ntshag to. vim tas mej siv nplaig txav txim rau
tuab neeg, nws hab li lug ab ab (iab iab) qaub qaub. vim tas mej siv
ntiv tes txav txim rau tuab neeg, nws hab li lug caw caw tawv.
vim tas mej muab qhov taag ua qhov dlaag, vim tas mej muab dlawb ua
dlub, vim tas mej muab qhov huv ua qhov qias, thaum nws lug, nws lug
kho qhov mej ua txhaum. mej yuav ntxub nws heev, vim tas thaum ntawd,
qhov mej tas taag nws dlig kag rau mej ua dlaag, qhov mej tas dlawb
nws dlig kag rau mej ua dlub, qhov mej tas huv nws dlig kag rau mej ua
qias.
tes thaum mej ua tsis yeej, me nug tas, 'koj yog leeg twg? koj lug
qhov twg lug?' tes nws teb, 'kuv yog qhov yog. kuv yug lug tsis muaj
txiv huv nplaj teb. kuv txiv tso kuv lug hnub nuav, tam si, nws moog
nag hmo saum qaum ntuj lawm.' ces mej yuav xav tas, 'nag me nyuam
tsaub lug sav. xob ntseeg. dlaab tuag, tswv tswv, ab ab qaub qaub, caw
tawv ua luaj li. muab tua pov tseg zoo dlua. peb li peb yog tuab neeg
ncaaj ncees nws tseem lug nrhuav peb ov.' tam si, mej rho ntaaj, mej
caj dlaab txwb tu lawm. tam si, mej rho phom, mej plaab txwb taawg
lawm. mej xaav txug lig ov.
xob hais tas tsis tau hnov ib tug qha mej kom ceev faj. mej yim cem
mej yim khawb qhov tuag rau mej. mej yim xaav phem, mej yim npaaj lub
txim tuag rau mej. nws li zoo nkauj dua qhov mej tsis dlig muag pom;
nws li ntxhav tsw qab dua qhov mej tsis txhaws ntswg hna; nws li suab
nrov dua mej tsis hlaag ntsej hnov; nws li qab dua qhov mej nplaig
tsis tu saj; nws li mov dua mej nqaij tawv tsis caws yaum kov mloog.
nws yog qhov yog. nws li yog tsaub nplaj teb. nws li yog tub qaum
ntuj.

a.....ua caag has le kod mas...tub tsi muaj leejtwg cem bastard
ne....cem cov kws ntseeg tas bastard yog god nua xwb os
yaweh

Correction for you:  Paj Cai twb tsis yog menyuam tsaub ne.  Nws yog
menyuam ntsuag xwb.  Suav tuaj tua lawv lub zos, nws niam nws txiv
thiab feem coob ntawm cov kwv tij tuag es nws thiaj li khiav los raws
cov kwvtij nyob rau Nyablaj Teb.

paajnplaim,
tej zaum koj hais yog. tam si, nyeem kuv cov lug zoo zoo maaj. txawm
kuv muab nws lu ntsug cov lus nuav, kuv tsis hais tas nws yog me nyuam
tsaub; kuv hais tas nws tsis paub nws kwv nws tij. tej zaum koj paub
dlaab neeg txawv, tam si, qhov kuv paub, thaum paj cai khiav los rau
xov tshoj, cov kwv tij moob vwj lam leeg nws raws lub xeem + kev hlub
xwb. yog tas nws muaj tus txheeb ze tag tag, koj puas paub puab yog
paab twg? kuv tseem hnov ob peb tug moob hais tas paaj cai yog xeem
xyooj hab. ntau zaj dlaab neeg tsis qhia txug paaj cai le caaj ceg.
koj hais tas, nws muaj nam muaj txiv, tam si, koj puas paub nws nam hu
li caas los nws txiv hu li caas? puab cov nam moob vwj yog hov dlaab
dlaab tsi?
qhov tseeb, cov tuab neeg nuav txheeb ze ntuj dua nplaj teb. puab tsis
muaj nam muaj txiv muaj kwv muaj tij, tam si, puab muaj txiv ntuj. koj
xaav puas yog?

Zhen,
Yeej muaj li koj hais tiag!
Tsis yog koj muaj tus puav me nyuam tsaub thiab lod????  Tso dag xwb
os!

Zhen...aw,
Hu ua tib neeg nyob ntiaj teb no ces yog me nyuam tsaub tag tib si los
mas........cov poj niam lawv saib taus ces lawv hais tias muaj ib plab
me nyuam lawm.....hos cov lawv saib tsis taus ces lawv hu ua plab
tsaub no xwb nad......qhov tseeb ces yeej yog tsaub tib yam.......qhov
nws los ua tus coj mas yeej muaj li koj hais tiag nawb......tus puav
xwb od.