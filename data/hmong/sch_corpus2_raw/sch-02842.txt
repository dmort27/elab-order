Yog peb yug los ua neeg ib zaug nyob rau ib lub sijhawm qhib lug, ib
lub tebchaw vam meem ntxiag li niam no peb cov Hmoob nyob Ameskas no,
muaj kev kawm txawj kawm ntse, muaj kev ua lag ua luam vam meej muaj
nyiaj muaj txiaj, es peb lub huam phiaj loj tshaj plaws hauv peb lub
siab ho tsuas tseem yog yug los yuav pojniam yuav txiv thiab xeeb
menyuam coob coob qhov muag dub vog quaj ij ij aj aj li peb niam peb
txiv yav ntuj qub qab xwb es twb muab lub nyuag huam phiaj sib yuav no
nres tsis tau dhau ntawm kaum tawm nyuag xyoo no ces peb kuj yog ib co
neeg tsis tsim nyog daug hwm lawm. Ua li cas lub ntuj pub peb muaj
txoj siav ib zaug los peb twb tsis paub siv thiab txuag peb txoj siav
kom tsim nyog peb niam txoj kev mob plab yug peb? Hmoob ne Hmoob,
thaum twg peb mam li tsim nrog luag ciaj ua neeg os? Lub sijhawm no
yog ib lub sijhawm siav siav lawm, tag kis lub hnub yuav tuaj yuav
poob mus tog twg los nyob ntawm peb txhaiv tes xwb ntag es ua li cas
pheej yuav xav tej niag kev npau suav me me ebbbbb li no xwb? Tsom kom
deb me ntsi thiab npau suav kom loj me ntsi es txoj kev yuav poj yuav
yawm muab tshem cia ib nyuag ntu cia yus nyob ywjpheej loj hlob, thoob
tsib to nrog mam li mus xaiv tus yus hlub thiab tus tsim nyog hlub yus
yeej tsis lig li.
Ua li cas yuav khuv xim ua luaj li os, tej me ntxhais es. Yus lub me
cev nkauj xwb muab saib muaj nuj nqi me ntsi thiab laus. Luag cov neeg
ua twb ua tib neeg khov kho lawm mam mus yuav txiv luag tseem muaj lub
kua muag nrog es yog vim li cas nej thiaj li xav hais tias ib tug
nyuag menyuam ntxhais so ntshwg tav toj xwb yuav mus tsa tau ib lub
neej no maj? Nco ntsoov hais tias ntawm peb Hmoob lub neej yuav tsum
yog koj tus uas yog pojniam los tsa xwb. Peb haiv Hmoob tsis muaj
"Prince Charming" es yuav tuaj yuav "Cinderella" nawb. Peb Hmoob tsuas
muaj Niam Nkauj Zuag Paj mus yuav Tub Ntsuag thiab tsa Tub Ntsuag lub
neej xwb. Yus yog ib tug pojniam Hmoob yog hais tias yus tsis ruaj kho
ces yeej tsa tsis tau yus tus txiv neej Hmoob ua huab tais li. Txhob
xav hais tais txiv neej Hmoob yuav tsa yus ua "princess" nawb. Peb
Hmoob tsis muaj keeb mus li Cinderella thiab Princess Di lawv. Yog li
peb cov pojniam Hmoob yuav tsum tsa peb tus kheej ua ntej. Tsis txhob
maj maj yuav txiv. Peb yog cov kwv chij ua ntej, ntxuaj sev thaiv mom
txwv ntag. Nco ntsoov peb poj koob tej txujci es npaj peb tus kheej
kom tsim nyog peb yug los ua ib tug pojniam Hmoob os mog.
-M

I C...

Maivnas,
Leej twg es pheej yug menyuam coob, coob thiab sib yuav ntxov, ntxov
nas?  Lawd txawm sib yuav ntxov, sib cob, sib coob licas los lawd muaj
qhov rights li koj thiab kuv.  Kev sib yuav ntxov yog ib qho ua rau
tej tub tej ntxhais tsis puas siab puas ntsws.  Niam los dawb; txiv
los huv.  Tsis zoo li ib txhias Ntxhais los sis tub es nyob laus, laus
- tus dub, tus daj, tus txho licas los pom tag.  Mus ua lub neej ces
yeej ntsia ntsoov rau luag lwm leej lwm tus xwb.  Qhov no haj yam tsis
cuag lus cov uas muaj menyuam coob, coob - noj welfare xwb tabsis lawd
mas sibhlub tshaj.
Charlie

Charlie,
Ua li cas pheej zoo li koj thiab kuv wb tsis nyob ib lub ntiajteb ua
ke li es ho yog li cas koj ho pheej tuaj tau tuaj nrog kuv tham thiab?
Kuv xav kom kuv nyob ntawm koj lub ntiajteb xwb lau ua li cas yuav zoo
(ideal) ua luaj li. Xav kom yog li koj hais es me niam nkauj txhav qab
nraug txhav noog mas sib yuav thaum yau es niam sib sib sib hlub laus
nkoos xwb. Ua li cas ntawm kuv lub ntiajteb ho tsis pom muaj li ntawv
li. Tam li kuv pom ces cov menyuam yaus tsw quav tsw paus niam no ces
sib yuav thaum muaj 15 xyoo ces 18 xyoo xwb sib nrauj tag tus muab
menyuam tso quaj cuag tsi ua ntsuag ciaj rau niam pog txiv yawg, niam
tais yawm txiv tu xwb. Ib txhia lawv tseem hais tias lawv tsis xav sib
yuav lawm vim lawv tseem tsis tauj saj ntau yam txau. Qhov twg yog
qhov zoo? Cia lawv laus es muaj haujlwm uas neej khov kho mam li sib
yuav es txawm ho muaj kev sib nrauj los yam xuaj lawm ho yug tau lawv
cov menyuam tsis to ntiaj tog qaum pe yug, los cia lawv sib yuav thaum
me me es dabtsi ua tsis tau ho tseem sib nrauj tso menyuam rau cov
laus ua twb yuav tuag leg thiab? Hm...Ob txog kev yeej muaj chance
xaus rau ib qho tabsis cov sib yuav thaum laus npaj tau tus kheej, cov
menyuam yaus npaj tsis tau... Qhov no yog qhov Hmoob yuav tsum xaiv
hais tias Hmoob yuav taug txoj kev twg. Luag cov neeg tawv dawb luag
twb paub thiab xaiv lawm es luag thiaj li pheej thuam Hmoob li no.
Tam li kuv pom mas cov menyuam yaus ua sib yuav ntxov ntxov txawm lawv
sib nyoj sib nyoj dhau lawm los lawv yeej tsis muaj kev kaj siab li.
Lam sib ib sib ib dhau lawm xwb twb tsis paub lub ntsiab lus hais tias
txoj kev ua txwj ua nkawv no yog mus li cas tiag no li.
-M

Maina,
Kuv xav mas koj muab koj tus kheej saib hlob mentsis lawm.  Kuv pab
koj zoo siab rau koj tus kheej thiab thiab siv lub sij hawm muaj nuj
nqis los pab koj tus kheej.  Rau ntawm qhov kuv xav, peb ib leeg muaj
ib lub hom phiaj.  Ntawm kuv tej zaum txoj kev hlub, muaj me
tub-txhais, muaj poj tub se ntxhov yog kev zoo siab ntawm kuv.  Ntawm
koj tej zaum txoj kev kawm los soj ntsuam txog ib puas yam tsav nyob
rau lub ntiaj teb no yog koj lub hom phiaj thiab kev zoo siab.  Ntawm
yawg nkaj, tej zaum tus niam yau yog nws qhov kev npau suav thiab
thiaj ua rau nws zoo siab.
Qhob tseeb tiag, peb ib leeg muaj ib lub hom phiaj thiab txoj kev ua
rau peb zoo siab.  Kuv xav mas yuav hais tsis tau hais tias koj txoj
yuav zoo tshaj kuv txoj or vice versa.  Vim rau qhov peb suav daws
nyias xam pom nyias txoj kev taug.
Tsis tas li ntawv, yog qhov koj hais muaj tseeb tiag. Kuv xav mas tsis
tsim nyog koj yuav thuam tabsis muab lo lus zoo los qhuab qhia xwb.
Yeeb vim hais tias muaj peb cov nyuag muaj "menyuam coob coob qhov
muag dub vog quaj ij ij aj aj" li no es thiaj ua rau nej cov tub
txhawj ntxhais ntse muaj lub ntsej lub muag.
Sib ntsib dua.  Tub Hmoob Lojleeb

Maina,
They said, "opposite attracts" ces yog koj thiab kuv los mas.  Koj
tsis paub hais tias yog wb xav ibyam lawm xwb ces lub ntiajteb gets
very boring.  Tsis yog kuv tawm tsam Maina tabsis - nees piav nees zaj
tas los nyuj kuj xav piav nyuj zaj thiab xwb.  Koj txawm yuav tsis pub
kuv hais ib los li ntag. Tos tej laug hais tias "nyuj yim laus kub yim
nkhaus" no muaj tiag...
Yog!  Cov teenagers niam no txawd cov laus thaum ub deb lawm.  Yog nej
hais txheej nim no xwb ces yeej meem hais kom kawg siab kawg ntsws.
Tabsis yog nej lam nphav txog tej niam tej txi thaum ub ces kuv yeej
xav xyuas nej ntag. Nim no thiab txheej thaud muab piv tsis tau.
Charlie

Charlie,
Cia kuv muab cov laus thaum ub coj los piav rau peb kom peb paub hais
tias lawv zoo li cas ho cov menyuam yaus niam no zoo li cas. Txheej
thaum lawv tsis lam tau lam mus sib yuav tus ua npaj tsis tau lawv tus
kheej li txheej niam no. Txheej thaum, ua ntej luag yuav mus ua ib tug
nyab ib tug vauv, cov pojniam thiab cov txiv neej yeej yuav tsum paub
ua liaj ua teb, paub ua zaub ua mov noj, paub tu vaj tu tsev, paub kev
cai laus. Cov txiv neej txog txij lawv yuav pojniam lawv yeej paub dab
paub qhua thiab paub kev paub cai ua luag ib tug vauv lawm. Thaum lawv
mus txog tom niam tais yawm txiv lawv yeej tsis txob tsis txhawj li.
Cov pojniam yeej paub kev ua nyab, paub lig lub luag haujlwm hauv vaj
hauv tsev tsis quaj li. Luag yeej khov kho los npaj luag lub neej ib
yam li ib tug neeg kawm tas ib daim BA nyob tebchaws no luag mam mus
yuav pojniam mus yuav txiv txawm hais tias luag muaj 15 xyoo xwb.
Muab piv rau cov menyuam yaus niam no koj puas xav hais tias lawv npaj
tau lawv tus kheej? Npaj tsis tau li vim hais tias lub ntiajteb pauv
lawm. Peb tsis yog noj lub dag lub zog ua txawj mus ua liaj ua teb
lawm, peb noj peb lub hlwb kawm ntaub kawm ntawv lawm xwb. Yog peb
tsis muaj kev kawm peb yeej ua tsis tau ib yim neej ntseg ntsias. Nyob
tebchaws Ameskas no ib tug menyuam tub menyuam ntxhais muaj 15 xyoo
yeej tsis yog ib tug neeg khov kho uas tsim nyog mus ua nyab ua vauv
tau li. Tseem so ntswg tav toj xwb tiag tiag li. Luv fai twb tsav tsis
tau naj es yuav ua li cas mus ua taus niam taus txiv rau ib cov
menyuam? Lawv tseem yog baby xwb twb ho muaj baby cuag tsi lawm. Yog
peb cov Hmoob coj li no ces ib ob tiam ntxiv xwb peb yeej poob qab
kiag li. Ntshe yuav zoo li tej niag neeg tebchaw no es menyuam los
yuav tsis muaj niam muaj txiv nyob txomnyem ntsuj ntsuav. Nej sim muab
los xav mas. Ib tug menyuam nws kawm tiav high school nws nyuam quav
muaj 18 xyoo xwb. Yog nws kawm 4 xyoo xwb ces nws twb tiav BA. Thaum
ntawv nws nyuam qhuav muaj 22 xyoo xwb. Nws mam sib yuav lub sijhawm
ntawv yeej tsis lig li. Xav yuav tsheej niag pab menyuam los tseem
muaj sijhawm yug txog txij nws muaj 45 xyoo. Cov tsis kawm college los
yeej muaj feem kawm tom trade school li 2 xyoo. Kawm tas tseem nyuam
qhuav muaj 20 xyoo xwb. Es ua li cas cov menyuam Hmoob no tseem muab
lawv txoj kev sib yuav nres tsis tau ob peb nyuag xyoo thiab? Nco
ntsoov hais tais peb tsis yog peb niam peb txiv lawm. Peb niam peb
txiv tsis zoo li peb nawb. Lawv sawvdaws yeej muaj BA equivalent
experience lawv mam sib yuav ov. Muaj ib txhias tseem muaj PhD
experience lawv mam sib yuav lawv tsis yog menyuam yaus sib yuav li
niam no nawb. Qhov no yog qhov nej tseem tsis tau paub txog es nej
thiaj pheej tseem yuav los tsa cov nyuag menyuam yaus niam no tw
ntxiab.
-M

Oyang,
Kuv tsis yog ib tug neeg yuav los "judge" lwm tus. Leejtwg yuav yug
puas tsawg tus menyuam los kam liam lawv tabsis mas yuav tsum muaj
responsibility. Yog yus yuav yug no mas yus yuav tsum muaj peevxwm tus
yus cov menyuam kom muaj ib qho chaw mus. Tsis yog hais tias yus tsuas
yug rau ntawv xwb ces cia nyias mam sib kheem nyias xwb. Yus yuav tsum
los ntsuas yus tus kheej hais tias kuv ua haujlwm ib xyoo tau li no li
no xwb, ua kuv muaj peevxwm tus tau puas tsawg tus menyuam? Kuv them
tau nyiaj rau puas tsawg tus mus kawm ntawv qib siab? Kuv lub sijhawm
kuv yuav muaj lo cob lo qhia kom kuv tus menyuam tsheej neeg muaj
txaus npaum li cas tus menyuam xwb? Tej yam no yus yuav tsum noog yus
tus kheej. Kev tu menyuam tebchaw no tsis yooj yim kiag. Neeg tsis zoo
li tsiaj es tsuav yug rau ntawd xwb ces nws txawj noj nws zaub nawb.
Menyuam neeg no mas tu nyuaj heev li. Yuav tau cob tau qhia tau hlub
thiab tus ib tug zuj zus ntev li 18 mus rau 20 xyoo mas nyuam qhuav ib
nyuag dim pas me ntsi xwb.
-M