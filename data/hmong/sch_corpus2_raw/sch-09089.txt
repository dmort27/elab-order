Ntawm no kuv yuav hais rau peb ib tsoom kwvtij Hmoob uas tau tuaj sib tsodag
tsoluag rau hauv SCH no.
Raws li kuv nyeem nej sawvdaws cov kev xav los ntawm daim rojhmab hais txog
kev chim siab rau teb chaws Lostsuas. Peb yeej muab nws coj los kawm thiab
xav mus rau ntau-x angles seb yog muaj dab tsi tiag-x. Thaum peb muab coj
los soj ntsuam tag lawm, peb yeej yuav tau muab nws coj los xav thiab txiav
txim ntawm yus tus kheej los yog Nplog hais tias “Vib Cais” no.
Muaj ntau leej ntau tus kuj muaj positive/negative feeling. Muaj qee leej
kuj muaj reaction rau daim rojhmab no. Txhua yam uas peb muab coj los sib
hais rau hauv no yeej zoo tabsis tsis tseem ceeb rau ib tug twg li. Vim peb
sawvdaws, including, kuv tus kheej, peb yeej dag ib yam nkaus. Qhov kuv hais
tias peb dag no, vim peb sawvdaws yeej tsis qhia peb li lub npe tseeb. Peb
ua pojntxhoog tuaj sib tham hauv no xwb.
Peb sawvdaws yuav tau xav lino, daim rojhmab ntawv tsis yog peb ib tug twg
kaw los yog tsim los. Nws txawm yuav muaj tseeb thiab tsis tseeb los, tsis
yog peb li dej num yuav muab coj los sib hais ua kev tsis sib to tau rau lub
sijhawm no. Nws muaj tus yuav ceev xwm cov xovtxawm ntawv. Yog hais tias peb
ho muab coj los sib hais rau hauv no, nws yuav zoo li yog peb yeej txawj xwb
tabsis tseem tsis tau meejpem li.
Hmoob txoj kev phem thiab coj tsis ncaj yeej muaj nyob rau txhua-x tiam
thiab niaj hnub no. Vim peb tsis yeej tsis muaj kev xav li. Hnov dabtsi hais
dabtsi, muaj los ua, tsis muaj los ua. Tejzaum nws muaj tseeb los, peb yeej
tsis ntseeg. Tejzaum nws dag xwb los, peb ciali phov-thab ntaus-tsev rau kom
peb kobhuam mus.  Zoo lino, peb thiaj li yog ib haivneeg tsis muaj nqis nyob
rau lub ntiaj teb no. Peb raug Suav tua, raug Nplog tua, raug Nyablaj tua,
raug Thaib tua, thiab tsis tas lintawv xwb tseem raug lwm haiv neeg tsim
txom peb thiab los peb yeej tseem tsis ras li.
Lub tsam thawj tsov rog nyob rau Lostsuas yeej muaj li sawvdaws paub. Peb
cov menyuam Hmoob yeej tau mus ua tub rog thaum yau-x tsis tau muaj hnub
nywg. Vim lub teb chaws tsis thajyeeb. Xws lub xijhawm ntawv tej laus yeej
tsis muaj kev kawm. Lawv yeej xav tau neeg pab lawv tej dej num heev.
Kuv yuav tham mentsis kuv li dabneeg rau nej sawvdaws tau paub. Nej sawvdaws
mam li coj mus xav. Kuv xeem tau Laotian certification rau xyoo 1971. Kuv
muaj hnub nywg 13 xyoo xwb. Kuv tau mus ua tub rog rau xyoo 1972 vim tej
laus xav kom kuv mus ua hoobkas 2 rau tom hauv ntej pab lawv txais suab
xovxwm thiab xa xovxwm rov rau tom qab. Thaum ntawv kuv thiaj tau mus rog
lawv kawm tub rog nyob rau Namphoos Deng, teb chaws Thaib, nej feem coob
yeej paub lawm. Tom qab ntawv kuv tau los rog rau tsoom tub rog mus sib tua
nyob rau tom ntug XeevKham. Zoo lino, tsis hais tog twg, lawv yeej tau cov
menyuam yaus uas paub tug puav nyuag ntawv Lostsuas no coj mus ua tub cev
lus mus los xwb.
Peb haiv Hmoob yog ib haiv neeg coj zoo thiab txawj cob tej menyuam kom tej
tubki xeevxwm (mature) ntxov-x.
Peb cov laus muaj coob tabsis yeej tseem siv tsis tau thiab yeej tsis tau
txaus siv li. Peb cia siab rau nej phaum hluas no 100 feempua. Tabsis, peb
tusiab kawg. Thaum ub peb cov laus muaj tug puav thiaj yog tus coj xwb. Peb
tsis muaj ntau pab pawg. Niaj hnub no, peb cov hluas txawj ntse muaj coob.
Peb zoo siab rau nej txoj kev sivzaug kawm. Nej muaj peevxwm tsim tau ntau
pab ntaupawg los sib pab coj peb Hmoob mus rau lwm qib. Qib no, tsis paub
tias yuav yog qib siab los yog Hmoob yuav ploj mus.
Lwm haiv neeg luag muaj txog millions of intellectual men xwb lawv tseem
nyob ua pab ua pawg. Nyob rau hauv peb pawg Hmoob, cov txawj ntse, yog yuav
muab hais los mus tseem suav tau thiab paub yuav luag txhua leej tabsis peb
tseem tsim muaj ntau pab tshaj luag lwm haiv neeg uas lawv twb vammeej los
tau ntau tiam no lawm. Tejzaum, yog lub Ntuj yeej kom peb taug txoj kev no.
Txawm tias peb Hmoob tsis zoo li luag lwm haiv los, nej ib tsoom hluas yuav
tsis muaj kev tusiab rau leej twg vim peb pluaj siab ntsws yug tau los li
ntawv.
Kuv tham me-x lino xwb. Yog siab rau leej twg lawm los kuv THOV nej zam
txim.
Marxfree

Ua tsaug rau koj tus ua tij MarxFree...........
Nej cov ua tij uas pom mus deb thiab paub txog tej yam yauv tua tuaj
piav rau cov me nyuam ayus hauv nov mloog thiab,  vim kuv paub tias
tej tug hauv no tej zaum hnub nyoog yuav laus dua koj tus ua tij tiam
sis tseem coj tej xeeb ceem zoo li tus me nyuam yaus kawm ntawv nyob
Elementary;  Tsis tag li ntawd feem coob tseem yog feem uas tsis tau
ntsib los sis pom tsov rog ntawd qhov muag tsuas yog hnov luag tej
laus qhov ncauj ua zog xwb.  Yog li ntawd nej cov ua tij txhob ua siab
deb yeej meem tuaj cob qhia kom cov nyuag tseem pw tsaug zog ras thiab
os..MarxFree
YawgLausHmoob

All,
Hmoob tus coojpwm ua hmoob tso tsis tau tseg yog txojkev xamkhib. Pom
tsis tau ib tug twg ua tej yam zoo tshaj yus li. Yog leej twg txoj hau
kev yuav tshaj yus txoj ces kawg tua kom tau pov tseg, hos yog tua
tsis tau pov tseg ces liam txim rau kom poob nthab mus li.
Thaum yus tseem muaj riam phom mostxwv thiab davhlau ya vig vwg nruab
ntug twb tseem muab tsis mus luag es tsam no hov tseem tham qhov qub
xwb es yuav ua cas? 30+ xyoo los no cov coj yeej tseem niaj hnub sib
tshom sib hais tej nyuag qub lus tsis paub tso tseg li. Lawv pos paub
txog thiab pos lam rua muag saib tias Roob Phubia twb tawg tag lawm
ntxov, Vibnai twb raug kaw lawm ntev, Thab kabnpauj cub tshau twb
txias tag tau 2 niag 3 xyoos lawm. Hmoob tej toj ntxas twb raug khawb
tag.
Tsam no, haj tseem yuav nrhiav tswv yim ua kom yus tsob nyuag noob
hmoob nyob Nplogteb suajkaum tag yus lub me siab thiaj nqig lov?
TseemYeej.

Ua tsaug, Marxfree. To taub koj tej lug zoo. Txawm le ntawd los xij,
yog muaj tej xuv los sis xwm kws peb xaam pum tas yuav muaj kev pemsij
hab kub ntxhuv rov rua peb tsoom kwvtij Moob kws tsis paub qaab paub
hauv dlaab tsi yaav tom qaab, peb yuav tau tawm peb lub suab lug
balance tej xwm ntawd. Yog le ntawd cov kws pheej rau sab quas nro ua
los puab yuav tau tig rov lug noog puab lub suab kws peb echo rov rua
puab hab mas txhaj le yuav luj tau ob tog ximyeem.
Has txug cov lug huv dlaim rojmaab ntawd ces to me it is a plain
harmful and destructive propaganda. Nothing more, nothing less.
Kuv los yeej xaam pum muaj ntsis thooj le Tseemyeej has hab...
Ua tsaug,
nqq

MS,
Daim cassette tape ntawd nug txog 2,500 tus ua nrog yawg hlob tuaj
tias ua tau dabtsi lawm? Yog nws nug koj ne koj yuav teb li cas?
TseemYeej.

Tseemyeej, kuv lam tsodag rau koj tias yog nws nug rau kuv no kuv yuav teb
lino. Cov uas 2,500 tus ntawv muaj 500 tus ces tuag tas lawm. Muaj 500 tus
ces sib nrauj tas. Ho muaj 700 tus ces muaj tshavsiab thiab tshav qabzib.
Muaj 300 tus ua stroke thiab muaj li 200 tus ces yog cov uas niaj hnub los
coj cov nyuag menyuam ntxhais mos-x tim Lostsuas. Thiab tshuav 300 puas tus
ces yog cov uas tau nyiaj naiskoos thiab tseem ua Meslivkas qhev rau tom
company.
Ua li yog koj ne koj ho yuav teb licas mad?
Tos kuv teb lino mas, kuv tsis yog ib tug ntawm lawv 2,500 tus ntawv.

Marx,
Koj teb tau yog kawg lawm nawb. Kuv tsuas ntxiv me ntsis tias; thaum
yuav ncaim mus ces hais tseg tias tus nyob thiab tus mus kom ua ntaj
ib hnab, hneev ib hluas, nplooj ua ib txoog, ntoo ib tsob no. Tuaj
lawm tav ntuj tav teb no ces paj hajtseem tawg zoo sib xws, tabsis
txiv txi ces qab tsis sib thooj li lawm laud. Lub qab ces yaim nplaig
luav, hos lub pluas ces pluas ua hnyav cuag liab tsuab quav.
TseemYeej.

Vow!.... yoj two had caughed out the best answers already. All I have
to do simply say yey.... That's it. Hahahahahaha.... meb mas loj sim
txawj has... Txawm yog tso dlaaj tso luag xwblos kuj raug kawg hab
ov... hehehehehe...
nqq

Marx,
Kuv saib koj cov statistic hais txog 2,500 tus ya nyooj hoom Looj Ceeb
mas tsis accurate thiab koj muab hais qhov phem rau lawv hwv lawm.Koj
saib koj cov number nawb...
500 tus tuag lawm, 500 tus sis nrauj, 700 tus teeb meem ntshav,300
stroke,200 tus mus yuav niam yau-Lao,300 tus noj nyiaj naikoo.
Yog koj hais li saum no mas txhais tau hais tias ntawd 2,500 tus ntawd
mas tsis muaj ib tug me nyuam yaus li. Lawv cov ya nyooj hoom ces yog
tib co laus xwb. Thiab cov caij nyooj hoom ces neej puas tas li tsuas
tshuav cov ntuj ko taw li peb thiaj li tseem ua neej khov kho xwb, Ah
kuv xav hais tias koj lam hais me ntsis lawm...

Phiajzeb, thov txim os. Kuv yeej peev ua ntej hais tias kuv tsodag xwb no.
Tej kuv hais no yog lam tsodag tom phus xev tuaj xwb. Koj tsis txhob xav
tias cov lus kuv hais no yog hais tiag no ov. Yog koj yuav xav paub qhov
tseeb ces, nyeem kuv daim post "Zoo thiab phem los yog peb". Daim ntawv kuv
thiaj hais raws li kuv xav. Kanh Meuang los kuv tsis uas, Kanh Banc los kuv
tsis uas. Txawm yog ho nyhav rau leej twg mentsis lawm los thov txim thiab
nawj.  Marx