Raws li lub rooj sib tham xyoo 2002 tom qab tus haujsam laus tau tas
sim neej lawm. Tus haujsam hluas uas yog "Luangpho" tus kwv tau caw
cov muaj feem koom hais txog tus contract qub nyob Thamkrabok rov qab
mus sib tham dua zaum tshiab. Kev sib tham zaum no muaj: Tus Luangpho
tshiab, Gen. Chavalith, sawv cev Thaib national security council,
Naiphon Sanan, sawv cev Hmoob nyob Thamkrabok, pab Hmoob nyob U.S.A.,
thiab coob leej ntawm cov nom tswv Thaib.
Lub rooj sablaj tau muab xaus tseg hais tias cov Hmoob/Moob nyob
Thamkrabok yuav tau muab nce rau tseemfwv tub rog Thaib ua tus kav.
Lawv yog pab yuav tuaj screen cov Hmoob nyob ThamKrabok. Tseemfwv tub
rog Thaib twb tuaj screened cov Hmoob nyob Thamkrabok tas rau lub xyoo
tas los lawm.
Tamsim no Thamkrabok yog tso rau tseemfwv tub rog Thaib ua tus kav.
Yog leej twg tawv dhau luag txoj kev cai yuav tau raug ntes.
Hais txog daim contract tshiab: Daim proposal/contract tshiab yeej
hais raws nkaus li daim xov xwm nej tau nyeem los lawm.
1. Cov uas yog neeg Thaib, pejxeem Thaib, thiab cov uas muaj feem cuam
muaj txiag muaj ntsig pub rau tebchaws Thaib lawm, pab no Thaib yuav
tau nrhiav chaw rau nyob.
2. Pab neeg uas tau ua tub rog rau Asmeskas los muaj txiaj ntsim rau
Ameskas, pab no tau thov kom U.S government thiab U.N pab tos tuaj mus
txawv tebchaws los nrhiav chaws rau nyob.
3. Pab neeg uas Nplog liab pheej hniav hnub muab caum tua thiab lom
lawv, thov kom U.N, Ameskas, thiab international communities pab
nrhiav ib thaj av free zone rau lawv tau nyob thiab nrhiav noj nrhiav
haus/with monitor los ntawm U.N thiab txawv tebchaws.
4. Hais txog cov neeg uas tsi nyob rau 3 categories no, cia Thaib,
Ameskas, thiab U.N mam ua tus screen ntxiv mus.
Cov proposals los yog contract no twb raug lees paub los ntawm tsoom
nomtswv Thaib lawm. Teg hauvlwm twb pib ua los lawm. Thawj teg haujlwm
yog proposed kom xa Hmoob mus nyob rau Khaokho. Tabsis Project Khaokho
tsi ua haujlwm vim muaj pejxeem Thaib tawmtsam ntshai tsam tsi muaj
chaw ua liaj teb noj txaus rau pejxeem Hmoob.
Tomqab ntawd, thiaj rov los saib txog project Chiangrai. Project
Chiangrai tamsim no tau muab ncua cia vim Hmoob tsi tau muaj kev sib
thoojsiab koom ntsws. Nyuam qhuav pib xwb Hmoob twb muab khav puv
ntuj. Muaj ib txhia twb mus txeem zoov ua ntej yam tsi raug luag tus
cai.
Project Hmong Freezone los kuj tau raug muab ncua cia vim muaj qee pab
neeg tau mus nrog Nplogliab tuajyeem hu cov Hmoob hav zoov los thawj
Nplogliab.  Nplogliab thiab tsoom nom tswv txawv tebchaws thov sim hu
saib puas tau Hmoob los thawj Nplog tso mam rov qab los sim Hmoob
Freezone Project. Tamsim no, pab uas mus hu Hmoob los thawj Nplogliab
twb mus ua lawv teg haujlwm los lawm. Sawv daws yeej paub tias yog pab
twg. Zoo li teg haujlwm no mus tsi zoo pes tsawg.
Hmong Freezone Project  yog ib project uas ua rau Nplog liab ntshai
heev. Lawv ntshai tsam Hmoob vam meej ceev heev ua rau Nplogliab tswj
tsi tau Hmoob. Yog li lawv thiaj thov tawm lub tswvyim kom airlift cov
Hmoob no mus nyob txawv tebchaws.
Cov xovxwm uas sawvdaws tau nyeem los lawm, yog muaj neeg muab nyiag
hais tawm ua ntej teg dejnum tsi tau ua. Vim muaj neeg muab cov xovxwm
no nyiag tso tawm, tej zaum cov dejnum yuav tau muab pauv lawm los tsi
paub. Sawv daws mam sov qab taug lw saib hmoob yuav mus xaus rau qhov
twg.
Tousavang