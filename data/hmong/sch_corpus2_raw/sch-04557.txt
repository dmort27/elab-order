tus kwv hmoob lajleeb-- tej no ces yog hmoob tej kev ntseeg xwb.  cev
ris tsho muab rau tus tuag hnav mas yuav tsis tsis pub muaj nyas
khawm, siv tawv los yog ib yam hlau thiab yas nyob nrog li.  lub hleb
mas yuav tsum tsis pub muaj ntsia tooj ntsia hlau li.  mekas cov hleb
mas hmoob yeej muab hle tej ntsia tag mam muab fau xwb.  hmoob muab
khau maj khau ntuag rau tus tuag rau kom mus tsuj tau toj kab ntsuab
dawm kab ntsig.  tab sis hmoob ho tsis kam muab mekas cov khau tawv
khau hlau rau nws rau.  hmoob ua tsev rau pem roob mam mus ris dej
nram tiaj los hau.  hmoob tuag lawm hmoob mam sib pab, thaum ciaj ua
neej nyob hmoob tsi pab.  hmoob tsis yog neeg ruam thiab tsis yog neeg
phem, tab sis hmoob  ua neej yuam kev thiab ua neej rov qab lawm xwb.

Hlau txawj xeb. Tej kua seb tum nqaj.  Nqaj voog ua mob rua tug tuab
neeg.  Rua tug tuag, cov tseem caj ntseeg has tas: 1. Tej kua xeb yuav
tum tug tuag tej nqaj nyob rua dlaab teb (yeeb ceeb), nwg yuav nyaj
mob nyaj nkeeg.  2.  Thaus nwg nyaj tsi taug lawm, nwg yuav rov qaab
lug ua qhov mob qhov nkeeg ntawd rua nwg tej tub ki tom qaab, ua rua
puab mob taw vwm kws yog mob huv tug txhaa tuaj.  Thaus cov caj paub
has tas muaj mob tab sis tsi paub has tas yuav khu le caag los yog
muaj tshuaj zoo mob khu los tsi tau, ces puab xaav has tas ntshai yog
muaj hlau txum loom tej laug lawm es puab txhaj le rov lug qha kws yog
ua mob ua nkeeg kuas cov caj paub.  Yog le ntawd, cov caj txhaj le
muab txhua yaam kws yog hlau hab xeb taug rhu tawm.
Kub tsi txawj xeb tab sis nwg txawj yaaj ua moov nrug dlej nrug aav
ces yuav txum loom tug tuag tuab yaam le hlau hab.  Qhov kawg kuj zoo
tuab yaam.
Qhov tseeb tag, yug txuj kev ntshai rov ua rua yug mob xwb.  Tuab neeg
lub cev yeej tsi muaj 100% has tas yuav tsi muaj mob le.  Tug kws leej
nam leej txiv ib txwm muaj tej mob ntawd, gene, ces txug lub caij mob
fuam tuaj ces yeej kawg mob xwb.
Has txug hleb Meskas ua kws tshwm rua huv TV channel "How it was made"
mas puab muab staples ntsa tej ntaub los yog decoration kws mej pum ua
nrai zoo zoo nkauj ntawd.  Tej teg nqaa lub hleb los twb yog muab hlau
ua ntsa tuav tuab yaam hab es txhaj le tsuaj.  Yaam moob pum ces yaam
ntawd moob ntshai.  Yaam moob tsi pum ces moob tsi ntshai.  Thaus tsi
ntshai lawm, txawm muaj mob muaj nkeeg los tsi xaav has tas nam txiv
kws tuag lawm lug ua mob ua nkeeg rua.  Muab ua tuab zoo saib mas,
moob pum qhov mob ces xaav tas yaam puab pum hab paub txug yog yaam
kws rov ua mob rua puab.  Yaam ntawd yog yaam luj xwb, tab sis yaam
miv yog yaam puab tsi pum.  Yaam tsi pum ntawd ces muab pov taag nrho
rua puj yawm kws yog ua dlaab rov lug tum cov kws tseem caj.
Cov tub txawj ntxhais ntse (medical, biologist, psychiatrist,
psychologist) yuav tau tshawb txuj kev nuav hab tig rov lug paab moob
lub tswv yim kuas pum tub, thoob ntsib hab to nrog, es txuj kev ntshai
ntawd txhaj tsi naj nub ua "dlaab" rov lug tum moob ib tam taag ib tam
tuaj.  Qhov tseeb tag yug rov ntshai yug tug kheej xwb ces txuj kev
ntshai ntawd ua mob ua nkeeg.  Tsi yog taag qhov kev ntshai ntawd xwb,
gene hab kaab mob yeej muaj txum loom rua tej kev mob kev nkeeg ntawd
tuab yaam.