TswvYim,
Hmoob lub cev lam nyob teb chaw Asmisliskas no xwb, tab sis Hmoob lub
siab twb tsis nyob Asmislikas teb no es Hmoob lub neej yuav mus txog
qhov twg nas.  Yog koj yuav tau ib tug pojniam es koj tsuas tau koj tus
pojniam lub cev nrog koj nyob xwb, tab sis koj tus pojniam lub siab
tseem nrog nws tus qub hluas nraug nyob no koj xav hais tias neb lub
neej yuav zoo li cas no mas.  Hmoob ces zoo ib yam li no ntag los mas.

ntsuabxwm,
kuv tsis puab li tiag. ua li ca es cov laus txoj kev npau suav yog mus
nyob los ua tebchaw rau los tsuas xwb. qhov no kuv tsis thuam los cem,
nws yeej zoo. tabsi, hnub no thiab yav tom ntej mas lub ntiaj teb tsis
xav li peb hmoob lawm. peb hmoob npau suav txog ib lub tebchaw, ntiaj
teb hais txoj mus nyob saum lub hli lawm xwb. peb hmoob hais txog yog
muaj ib lub tebchaw yauv zoo npaum li cas, ntiaj teb hais txoj yuav ua
li ca thiab li mus txog "Mars" los "red planet" lawm xwb.
kuv xav mas peb hmoob muaj kev tu siab kawg rau peb haiv neeg thiab
lixwm. qhov no kuv cia peb hmoob nco thiab tu siab los mas; tsis muaj
teem meeb li. tabsi, ua li qhov "thread" no suggest, peb hmoob yuav
thaub hloov me me. peb yauv thaub hloov peb txoj kev xav thaib npau
suav. peb cov menyuam hmoob yuav tsis nrog ntiaj teb vam meej yog peb
tsis txua tus choj mus rau yav tom ntej es peb tseem txhua txhua hnub
xav mus txua tus choj mus rau los tsuas xwb.
qhov yuav zoo rau hmoob ces tsis npau suav txog long cheng, paj tawg
laj, chue choj, san-miao, los jiuli ntxim lawm. ib simneej yeej tsis
muaj zoo li yav tag los lawm. peb yeej muaj power/politik nrog lub
ntiaj teb yav tag, tabsi lub ntuj tis lawm xwb. yog lub ntuj tis peb
yuav thaub maj mam hloov peb lub hos piaj.

Cov phooj ywg, nej sawv daws hais yog lawm. Kuv saib sawv daws sib tham
hauv nov mas zoo li pheej nco nco nplog teb xwb.
Kuv hos muab xav xav mas cov uas pheej nco nco nplog teb mas zoo li yog
cov laus laus li kuv no xwb. Cov uas twb muaj 70 xyoo li kuv xwb ais
thiaj tseem nco nco nplog teb.  Hos cov hluas ces twb tsis nco txog
nplog teb lawm.  Qhov no zoo rau peb Hmoob.  Vim yog neeg Mes Kas lawm
mas peb yuav tsum coj li luag thiab (tej laus tias nyob luag ntuj yoog
luag txuj) no ais peb thiaj li raws cuag luag.  Tab sis kuv hais peb
xyaum qhov xwb xws li kev kawm ntawv, kev sib kheeg ua neej mog, txhob
xyaum qhov phem .xws li deev laug poj luag sev, deev luag tej txiv  vim
tias mab dawb tus kev ci tias ua tau yog ob leeg zoo siab no mog.
Thiab tshuav ib qho kuv xav hais tias peb yuav tsum tso peb txoj kev
yuav niam yau tseg. Yog peb tsis tso peb lun neej kuj tsis vam meej
tau.  Tam li kuv paub yog ob niam txiv twg sib hlub ais sib pab khwv ua
nkawd lub neej ces nkawd lub neej yeej zoo tshaj, nkawd tej me nyuam
los kuj nyob tau kaj siab tshaj.  Li no ais kuv thiaj xav tias peb cov
muaj poj niam no yog peb tseg tau mas peb yuav tau tseg txoj ua kev
plees kev yig, ua lub siab ncaj ncees rau peb tus niam tsev, rau siab
cob peb cov me nyuam kawm ntawv thiab rau siab khwv kom peb muaj noj
muaj hau, muaj tsev nrog luag nyob ais peb thiaj muaj nqi. Nej hais
puas yog?

Ncaim..
Kuv xam pom tias koj hais raug peb Hmoob feem coob txoj kev xav thiab
txoj kev ntshaw kawg kiag lawm ov... Yeej vim yog li koj hais no es tau
tsis tau los thiaj li vwm ua luaj thiab ov..
Ua tsaug nawb..
nqq

Zhen,
Zoo siab tau nyeem koj li ntawv Hmoob thiab laj lim plab plawb ua lus
Hmoob. Ntau zaug koj sau ua lus English mas kuv tsis tshuam nkag siab
zoo vim koj siv tej lus tob tob uas kuv tsis paub. Koj yog ib tus neeg
uas tig phab twg los tau huv tib si. Thiab koj muaj zoo tswv yim los
qhib txoj hau kev rau sawv daws pom txawm tias yuav hais zoo, phem
thiab qias neeg npaum twg los xij. Yog tias koj yog ib tus
ntxhais/pojniam tiag mas koj muaj peev xwm heev.
Tej zaum yuav zoo yog koj tig los siv sij hawm faib koj lub zeem muag
txog peb Hmoob lub neej yav pem suab (future) instead of nrog sawv daws
sib cav qhov p*m, qhov q**.
Sib ntsib dua,
nqq

Chaol...
Koj puas laus li koj hais saum toj no maj? Yog tias koj yeej muaj hnub
nyoog li hais mas kuj los zoo kawg rau peb thiab tiag... Yeej xav kom
tau nejcov laus uas txawj ntawv li koj thiab nyob rau txhua pawg (all
political groups) tuaj nrog peb koob thiab faib tswvyim mas peb thiaj
li muaj kev sib to taub zoo.. Koj xav li cas?
nqq

Nyob NQQ
Kuv yeej laus li hais tiag.  Kuv xav kom cov laus li kuv no tuaj nrog
nej cov hluas sib tham thiab. Txawm tias peb cov laus no kawm ntawv dod
dig paub nyeem tau daim ntawv mus kev xwb los peb hos xub ua neej ais
peb thaij paub tias thaum ub nyob nplog teb mas peb tej laus jhwv khwv
kawg li los tsud txaus noj txaus hau xwb.  Yog yig neeg twg nquag ces
yig ntawd thiaj muaj npua tsiab loj los noj xwb.  Yog yig twg nruag ces
thaij li muaj nees thauj xwb.  Peb tej laus mas khwv tsis muaj weekend
li.  Tsuas yog tsau tsuav rau tom teb xwb.
Nim no peb tuaj txog rau teb chaws no peb tej me tub me nyuam kuj tuaj
kawm ntawv txog nqe siab xws li Phd, Lawyers, Doctor, Surgeon, computer
programmer. Muaj tej tus kuj tu ua Professor qhia ntawv rau tog tej
Universities thiab.  Muaj tej tus kuj ua business kuj nrog mab dawb
muaj nyiaj muaj txiaj lawm thiab.
Tab sis peb cov laus tseem xav tias lub neej tom ntej xav kom peb Hmoob
lub neej zoo tshaj thiab.  Yog peb tej me nyuam kawm tau ntawv txog qbe
siab coob tshaj, peb muaj coov uas business coob tshaj ces mab dawb
yuav saib peb muaj nqi tshaj. Lwn haiv neeg xws li thaib thiab nplog
thiaj yuav saib taus peb vim peb muaj cov neeg txawj ntawv coob, peb
muaj cov muaj nyiaj coob.  Nej cov hluas sib xav saib cov neeg jews mas
lawv yog cov muaj nyiaj thiab txawj ntse ces lwm hom neeg thiaj saib
tau lawv.  Luag ntxub lawv los luag saib tau lawv.
Yog peb Hmoob ua tau li hais los saum no ces peb Hmoob lub neej tom
ntej thiaj li yuav zoo.
Kuv tuas laus tsuas hais li no xwb

nej txhua tus hais yog lus tag nrho lawm nawb, tabsi nej cov ua hais
tau no, yuav ua li cas es nej cov sib tham thiab pom kev no kiag es
thiaj li yuav los zaum tau ua ib ke, sib raus tes tau ua kiag kom tau
tej yam li nej lub zeem muag pom no kom ua haujlwm kiag rau peb
haivneeg hmoob!  kev tham xwb mas, tus neeg leej twg los yeej txawj
tham thiab pom tag nrho--qhov tseem ceeb thiab yog yuav ua li cas es
thiaj li ua kom tau xwb! peb hmoob ces yog peb lack qhov no lawm xwb
tiag, yog li nej leej twg txau siab hlos--nqi tes tuaj sib tham thiab
sib ntsib kiag!
yog peb phaum no tsi hlub hmoob, ces phaum tom hlua tom ntej no hajyam
tsi hlub hmoob ntxiv lawm! lawv tus kwv tus tij thiab tus nkauj tus
muam kiag xwb lawv twb yuav luag tsi sib haum nrog rau lawm. hos hais
txog niam txiv kev sib nrauj thiab yuav niam yau! thaum twg daim
mejkoob bills no pass lawm ces tsi muaj leej twg xyov yuav niamyau lawm
aws, tabsi muaj mistress mas hus ua neeg ntiaj teb no lawm ces yeej
muaj li nawb, tsi hais haivneeg twg li ntag nawb!  hos cov neeg ntxawj
es tau Phd, lawyers, doctor, surgeon, thiab computer or engineering li
Chaolee hais no los lawv tsi yog cov neeg es yuav paub txog txoj kev
coj noj coj ua es lawv yuav los pab yus haivneeg nawb, lawv tsua yog
kawm los nrhiav noj nrhiav haus xwb--lawv lub lajlim tswvyim coj twb
yuav luag tsi tau lawv tej me pojniam, yog li ntawv- nej txhob tos cov
neeg kawm ntawv ntse no lawm--lawv tsua kawm los pab rau lawv lub neej
thiab lawv txoj kev khwvnyiaj khwvtxiaj xwb.  tsi yog kawm los nrhiav
ib txoj haus kev rau yus haivneeg os mog!
muaj siab cia saus tiag, loj kiag npab tuaj sib tham kom muaj chaw
txawb chaw rau, thiaj li yuav muaj hnub mus--ib thiab thiaj li yuav
sawv siab zujzus ntxiv nawb! txhob tos lawm, tos ntev npaum li cas los
yeej tsi mus qhov twg li lawm os mog.
B2BH