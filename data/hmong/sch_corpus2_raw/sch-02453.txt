Ib tsoom Hmoob,
Nej ho nrog xav seb haiv neeg uas hu ua Zej (Ge in English) puas yog
Hmoob? Suav muab haiv neeg Zej no xam ua ib haiv kheej uas tsis nce
rau haiv neeg Miao. Haiv neeg no lawv hu lawv tus kheej ua Zej Moob
(Ge Mong). Nej hais nej li kev xav tuaj, yog tshuav qhov twb no kuv ho
mam hais kuv li kev xav ntxiv. Saib qhov link nram qab no:
http://www.joshuaproject.net/peopctry.php
HL

hmong lao-- koj puas yog hais cov neeg nram no mas.
http://www.mekongministries.com/node/13
raws li kuv saib mas cov neeg zeb no thiab hmoob muaj ntsis yuav
related sub.  tseem yuav tshawb twm history ntxiv mus thiaj yuav paub
qhov tseeb.

PY Kwvtij,
Yeej yog cov kuv hais lawm ntag. Nias qhov cabsab no dua, thiab ua
raws nram li kuv qhia nram qab no:
http://www.joshuaproject.net/peopctry.php
Step 1: Select a Country:
Nej xaiv "China"
Step 2: Select a People:
Nej xaiv "Ge" ces yuav pom haiv neeg Zej daim duab thiab qhov lus qhia
txog haiv neeg Zej no.
HL

hmong lao-- mus saib li koj hais no mas kam muaj txog 9 yam hmoob
diam.  saib cov neeg zeb daim duab mas kuj muaj ntsis zoo li hmoob
thiab.  tab sis raws li pom thaum xyoos tas no haiv neeg suav ua lub
auslavpiam nyob suav teb mas cov neeg minorities kuj tuaj koom coob
kawg thaum lub sij hawm lawv qhib.  muaj cov hnav ris tsho li hmoob
mas ib nrab nkaus.  kuv saib kuv yeej twv tsis tau tias pab twg yog
hmoob pab twg tsis yog hmoob li.  Cov neeg zeb no los tej zaum yuav
zoo li ntawd thiab xwb.  Lawv yuav tsis yog Hmoob nawb kuv xav os.
qhov yuav kom paub tseeb mas ntshe kawg yuav tsum tau mus nrog lawv
tham kiag nug keeb kwm thiab mus saib lawv tej kev cai dab qhuas thiab
saib lawv puas tham lus li hmoob mas thiaj yuav paub qhov tseeb tias
lawv yog hmoob los tsis yog.

Lawv hais tias lawv tsis yog Hmoob.  Lawv yog "QOOB HMOOB".  Lus Suav
lawv hu ua Gejia.  Lawv hais tias, "tuaj saib peb" ua "tas nam pis".
"kuv" hais tias "kub", "koj' hais tias "kimg", tus "ntxhais" hais ua
"me nyaab",  tug "nyab" hais ua "nphais"
Nej hais puas yog Hmoob?
TZ

zhen aw!!!!!! koj pheej vaujlim txog haiv neeg ab tsi nas
kuv pom zem zuag mas yeejmeem neb ua haib7 nthsav lo liab plwb ploog
ntws tseej kab li neb diam es kuv xav mas yog neb heev thiab twb kam
sib tsoob npaum li ko no mas txhob ua hauv no lawm kav tsij tawm plaws
tus neeg tuaj ua 6 yaj ceeb no es kuv yuav yaum thiab yuav pib
nyaujhoom pub tag nrho 6 peb cov phooj yawg hauv lub khaib no tuaj ces
thaum tuaj txog saib neb ua haib7 los7 ntshav mas peb yuav yog kiag li
cov niag has yiv nam nram xauj asfrikas los sib txeeb yaim neb cov
ntshav seb peb puas tsau plab ib   !!!!!!! yuag pliag os

Nev-v-v...kuv twb yeej kuv hais ov, zhen yeej xav tsoob kuv tiag-g li
hos cov yawg. Nej saib seb maj, khuaib nyob khuaib zhen pheej nqa zhen
niag pim tuaj thab-b khuaib li ne.
zhen aw, yog xav sibtsoob npaum kod tiag ces txhob tham-m tej mioa,
mao, meo ko lawm os, cia li nqa koj lub niag qhov pim tuaj nrog kuv
tus TseemYeej no sibtsoob thiaj zoo nyob tshaj tej niag qua ntxi meo
moa miao ntawd ko nav.
Tos ntsoov hnub tau tsoob koj,
TseemYeej qaumuajnreej.

Post by Hmong-Lao
Ib tsoom Hmoob,
Nej ho nrog xav seb haiv neeg uas hu ua Zej (Ge in English) puas yog
Hmoob? Suav muab haiv neeg Zej no xam ua ib haiv kheej uas tsis nce
rau haiv neeg Miao. Haiv neeg no lawv hu lawv tus kheej ua Zej Moob
(Ge Mong). Nej hais nej li kev xav tuaj, yog tshuav qhov twb no kuv ho
http://www.joshuaproject.net/peopctry.php
HL
Lawv hais tias lawv tsis yog Hmoob.  Lawv yog "QOOB HMOOB".  Lus Suav
lawv hu ua Gejia.  Lawv hais tias, "tuaj saib peb" ua "tas nam pis".
"kuv" hais tias "kub", "koj' hais tias "kimg", tus "ntxhais" hais ua
"me nyaab",  tug "nyab" hais ua "nphais"
Nej hais puas yog Hmoob?
TZ
PY Tzexa,
Yog hais tias lawv cov lus twb yuav luag thooj peb cov thiab lub npe
tseem hu thooj peb thiab ces lawv thiab peb yeej yog tib haiv neeg
xwb. Txhais tau hais tias lawv thiab peb tseem muaj tso sib thooj dua
cov Hmub thiab Ab-Hmaub lawm, puas yog?
Lo lus "Ge" no puas yog pronounced "Zej" li qhov kuv hais? Yog tsis
yog no thov qhia nawb. Hos lo lus Ga Mong ne?
PY zhen,
Yeej yog li koj hais; tsoomfwv Suav muab lawv classified ua ib pawg
ntawm haiv neeg Miao, tabsis lawv tsis txaus siab lees txais. Ces
thiaj rov muab classified nrog haiv neeg "She" los lawm yeej tseem
tsis tau zoo siab thiab. Qhov lawv tsis kam lees txais mas tsis yog
lawv tsis nyiam lub npe Miao los yog She, tabsis yog lawv xav tau lawv
kev tswjhwm rau lawv pawg neeg xwb; lawv tsis xav kom lawv nce rau
ntawm lwm pab pawg neeg.
Hais txog lub npe Meo/Miao mas thaum kuv lub siab tseem tsis tau tawg
mas kuv yeej feel very offended tibyam li koj thiab nawb. Tabsis tom
qab uas yus pom ntau thiab paub dav lawm, yus mam ras hais tias, tsuas
muaj tib lub npe "Miao" no xwb uas yuav qoovsua tau ib zej tsoom Hmoob
los ua ib ke thiab los ua ib haiv tau. Thaum no, kuv cia li lees txais
lo lus no lawm. Tamsis no, yog muaj neeg nug hais tias "koj puas yog
Miao", los kuv yeej lees. Tabsis yog lawv nug hais tias "koj puas yog
Meo" no, tej zaum kuv yuav qhia rau nws hais tias "tsis yog Meo tabsis
yog Miao, thiab kuv yuav qhia ntxiv hais tias "kuv nyiam kom koj hu
kuv ua Hmoob no".
HL

Ge los yog Gejia li lub txwm ntawv Suav yog sau lub txwm neeg tov rau
lub txwm tawv.  Jia ces yog Hmoob los lub cuab ntag las mam.
Ge nyeem ua "kawv", Gejia nyeem ua "kawvciab"
Lawv cov lus thiab lus Hmooblees sib ze dua lus Hmoobdawb.  Ib cov lus
yog Hmoob lus.  Ib cov lus yog Hmub lus.  Muaj ib cov lus tsis yog
lawv lus nkaus xwb.
Lawv yeej hais heev kawg kom tseemfwv Tsoobkuj muab lawv cais ua lawv
ib haiv neeg. Kuv kuj tsis paub tias lawv puas tau txais txoj kev ua
lawv ib haiv neeg.
TZ

Cov puj hab cov yawm moob,
Muab ua tuab zoo saib, lawv le tej ntaubntawv peb pum ntawd, miao yeej
muaj ntau paab nyob rua suav teb.  Meo muab tuab paab rua lostsuas
teb.  Moob muaj tuab paab rua meskas teb xwb.  Miao yeej muaj cai has
tas puab yog miao rua haiv tuabneeg mivquav (minority), kuas huv puab
paab pawg ces puab yeej yog A-hmao, hmu, Ga-mong, Gha-mu, Ghao-xong le
tej ntawd.
Saib lawv le tej dluab kws lu lawv tej npe tuabneeg, nyag yeej muaj
lawm nyag ib tsus txawv (characteristic appearance).  Puab yeej los
nyag muaj nyag lug.  Nwg kuj muaj ib paab kws yog hmong Suad (moob
suav - txiv yog suav, nam yog moob) es yog cov kws ntximle yog
tuabneeg nyob nroog.  Cov nuav yog cov muaj txuj.  Cov kws yog moob
hab hmoob ces ntximle tseem nyob rua toj roob hauv peg es tseem poob
qaab.
Lawv le cov Hmoob Scholars kws raug caw tuaj rua peg MN, kuj muaj cov
txuj paub moob, kuas puab has tsi tau lug moob.  Nwg kuj muaj lwm tug
moob suav kws tsi paub lug moob kuas leeg paub has tas puab yog miao.
Muab saib lug, cov tub txawj ntxhais ntse miao yeej xaav txhawb lub
npe miao hab caw hmoob lug rua huv haiv tuabneeg miv ntawd.  Moob
nrhav tug kheej (self identity) pum tas keeb kwm nyob taag rua suav
teb, tsi leeg lub npe miao kuj tsi pumqaab nrhav tug caag.  Moob leeg
lub npe miao kuj tsi hum lub sab.
Nwg yeej tseem tshuav cov kws hu puab tug kheej ua moob hab hmoob nyob
suav teb, kuas puab leeg yuav lub npe miao rua haiv neeg mivquav, le
ntawd puab txhajle muaj npe hab nyob muaj tebchaws.  Dlhau ntawd nwg
kuj muaj cov miao kws muaj caag yuav xws le cov middle east, cov suav,
hab cov txuav lug ntawm ob paab tuabneeg nuav hab moob, peb yuav has
tsi tau has tas peb tsi yog puab hab puab tsi yog peb.  Yog yuav lawv
le keebkwm tshwm muaj rua nomtswv suav tej ntaubntawv ces cov middle
east hab suav txuam moob ces puav leej yog miao taag.  Nwg zoo tuab
yaam le peb moob meskas kws muaj moob txuam meskas dlub, dlawb, mev,
eesdia le tej ntawd.  Cov kws txiv yog moob ces puav leej yog moob
tuabyaam nkaus.

Phoojywg Tzexa,
Ua tsaug nawb; yog koj tsis qhia ces ntshe tseem yov yuamkev mus ntxiv
hais tias lo lus "Ge" no hais tawm lub suab ua "Zej los Zeb" no thiab.
Qhov tseeb, nws yog "Kawv" no yom. Tabsis lo lus no yog Suav hu lawv
xwb ces muab tso tseg; cia peb hu lawv ua "Qoob Hmoob" li qhov lawv
rov hu lawv xwb yom. Yog li ntawd ces haiv neeg Qoob Hmoob thiab peb
yeej yog tib haiv lawm; nws tsuas txawv li Hmoob Lees thiab Hmoob Dawb
xwb.
PY Tony,
Kuv xav hais tias koj to taub li qhov kuv to taub thiab. Peb nyias hu
nyias tus kheej sib txawv, tabsis yeej yog tib haiv neeg xws li "Miao"
xwb. Lo lus "Miao" no peb ib txhia yeej tsis xav lees txais, tabsis
yog peb tsis lees txais ces peb tsis pom qab taug peb cajces thiab
keebkwm, thiab yog peb tsis lees txais lub npe "Miao" ces peb yuav ua
tsis tau TIB haiv neeg. Hmoob ibtxwm hais tias "Peb xyeej tsawg xwb
tsis xyeej coob", yog peb tsis lees txais hais tias peb yog Miao ces
peb yeej tsis txheeb tsis ze haiv neeg Hmu, A-Hmao, Ga Mong, Ge Mong,
Gha-Hmu, Ghao-Xong etc... li. Tsis tag li ntawd, qhov tseeb yeej tseem
yog qhov tseeb, qhov tseeb ces peb thiab lawv yeej yog tib haiv neeg
uas raug muab sib cais los lawm ntev lawm xwb.
PY zhen,
Raws li kuv to taub koj, koj yog ib tug hluas uas tsis xav kom peb
haiv neeg sibtawg mus ua ntau ntau pab. Yog koj tsis lees txais lub
npe "Miao" no koj ho xam pom lub npe twg uas txhua txhua pawg neeg li:
Hmong, Mong, Hmu, A-Hmao, Ge Mong, Ga Mong, Gha-Hmu, Gha-Xong etc...
kam lees los txais lub npe ntawd? Yog peb tsis ua twb zoo sib
compromise ces peb cov nyuag Hmoob tseem yuav tawg mus ua ntau ntau
haiv neeg ntxiv; xws li: Mong, Hmong thiab ntshe tseem yuav tawg mus
ua dua ib haiv neeg tshiab hu ua "Ntxwj" no ntxiv. Los koj xav hais
tais ncaim tsis ncaim los twb sib ncaim los txog txij no lawm ces cia
lawv mus ua lawv Hmu, A-Hmao, Ga Mong, Gha-Hmu etc... es kav liam cia
peb nyias mus ua nyias Mong thiab Hmong nas lod?
Koj twb tau mus pem Suav thiab koj twb yog ib tug uas nyiam mus
tshawb nrhiav, koj yeej paub lawm hais tias haiv neeg Han mas nws yeej
muaj ntau ntau cov sib txawv thiab. Lawv nyias yeej muaj nyias ib lub
npe thiab yeej hais lus sib txawv, tabsis luag kam lees hais tias luag
yog TIB haiv xws li Han xwb. Qhov no thiaj ua rau luag lub zog loj li
loj (90% of the 1.3 billions Chinese are Han).
HL