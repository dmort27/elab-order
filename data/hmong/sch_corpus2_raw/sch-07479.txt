Txhua tus,
Tau hnov xov tias tam sim no mas Hmoob tim Nplog npaj siab yuav khiav
los nkag rau Thaib teb coob heev li vim Hmoob hnov hais tias tuaj xub
tuaj txog rau tim Thaib tom sim no ces yuav tsum tau tuaj rau Meskas
xwb.  Tsis tas li nawd, tau plaub tsib hnub dhau los no luag tus HLOB
tso tau 2 tug Hmoob mus tim Meskas no mus xyuas cov Hmoob khiav los
nkaum rau Qhom Qhaub.  Ob tug tub txib ntawd tau mus tsa ib tug thawj
coj los kav cov Hmoob khiav los tshiab no.  Ob tug tub txib ntawd tau
hais rau hais tawm tias kom tag nrho cov Hmoob khiav tim Nplog los los
sib sau nyob ua ib pawg rau pem Qhom Qhaub mas luag twb hais tu UN
thiab US yuav mus qhib ib lub xum tshiab rau cov Hmoob no.  Dhau ntawd
lawm, ob tug tub ntawd kuj mus yuav tau ntau caum hnab txhuv/ntsaab
(hais tias yog luag tus HLOB yuav) coj los tso rau pem tus Phub Yaim
Npab tsev es yog leej twg khiav mus zwm rau tus thawj coj tsa tshiab
ntawd no ces kom muab faib rau noj ua ntej.  Yog leej twg tsis mus zwm
ua lawv luj noob ces lawv yuav tsis faib cov txhuv ntawd rau noj.  Yog
li no mas cov Hmoob uas khiav los nyob rau ib puag ncig li Kae Noi, Dej
Dawb, Lum Kao, Na Hioab, thiab lwm nroog kuj khiav ris rws mus rau pem
Qhom Qhaub mus zwm npe rau tus thawj coj tshiab ntawd lawm.
Nej leej twg puas hnov li kuv hnov thiab?
NeoHmong

Neohmong, kuv saib peb sawv daws tsa chij los pob. Ua cas peb tsi muaj
leej twg muaj peev xwm yug tau mov rau lawv noj li? Tsawg zaug los
tsuas hnov hais tias yawg hlob ua xwb no.
Teev dua twg lawm, Neohmong dua twg lawm, Fajkhaum dua twg lawm, Yaj
Daus dua twg lawm?
Kuv saib mas luag yeej txawj ua kas moos tshaj tiag.
Fajkhaum

Fajkhaum,
Koj noog tau yog lawm, "Teev dua twg lawm, Neohmong dua twg lawm,
Fajkhaum dua twg lawm, Yaj
Daus dua twg lawm?"  Kuv ntseeg hais tias Teev, NeoHmong, Fajkhaum, Yaj
Daus, thiab coob tus Hmoob yuav tsis lam tau lam mus ci pob zeb rau
Hmoob zov kiag li nawd.
Koj puas xav hais tias txhuv uas yawg hlob lawv yuav rau Hmoob noj
ntawd yuav kav Hmoob noj mus tag ib sim no mad?  Koj puas xav tias cov
txhuv uas lawv tau txais mus noj ntawd yog noj dawb noj do no mad?  Koj
puas xav tias qhov lawv mus yuav txhuv rau Hmoob noj ntawd yog ib qho
tswv yim txhia kom Hmoob khiav los rau Thaib teb ntxiv no ma?  Tsis tag
li ntawd, koj puas xav tias the whole SHOW is a new political
propaganda no mad?
NeoHmong

Txawm yog li ntawd tiag. Hmoob nyob nplog teb txom nyem ces lawv siv
political propaganda xwb ces Hmoob khiav kev do dug los mus li lawm ne.
Los txog lawv tseem muab me ntsis mov rau noj thiab ces lawv hais tias
yawg hlob thiaj qoos xwb no mas.
Thaum los txog ces ua cas los yuav tuag ces kuj ham txawj ntxeev lus
tias nplogliab lim hiam li ub li no thiab no laiv.
Ib qho uas peb hais tsi tau ua tsi tau mas yog qhov hais tias peb hais
tsi tau nplogliab kom lawv tso cai rau peb mus phav thaj nas cov neeg
no.
Kuv saib nplogliab yeej nyiam kom muaj tej teeb meem no nav.
Fajkhaum

Hahahahahaha..... yawm Faaj hov ces tsuas tog ntshi tua phwvxev xwb
es.... Xyuam xim ib ntsiv os... tsaam ces yug ho maag lub mavtais hab
nawb...
ms