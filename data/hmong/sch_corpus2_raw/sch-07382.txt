Dr. YANG DAO  lmoog lus cuav, nws yeej hais lus Cuav thiab sau tau tej
phau ntawv Cuav ( FICTION )
Hmoob/Moob thiab USA pib rog hauv teb chaws Nplog li cas ?
Dr. YANG DAO , kuv ua koj tij kuv hais li cas koj tau yuav li
kuv hais mog vim kuv yog tus xub noj mis dua koj , kuv xub paub nrog
lhuas nkauj tham thiab xub paub nrog lhua nkauj pws  tej laus hais li
no tab si, nim no nws yog xyoo 2004 lawm  tej tij laug ua tsis yog
ghov twg los yeej meem cem yeej meem hais tuaj ntag tsis txhaum tus
dab tsis vim tej no yog yuav lhoov peb hmoob lub niag cwj pwm , tswv
yim thiab kev dag  kom lhoov ua tau li haiv neeg vam meej .
Kuv tau mloog nej sawv daws tham pem hauv nov mas xws li kuv to
taub xwb  koj tsis yuav li sawv daws hais thiab sawv daws pom . Cov
coob hais mus ib zag tuaj ib ngag lawm nws kuj yuav muaj tiag raws li
lawv hais tiag . Kuv kuj tsis tau twm koj cov phau ntawv uas koj sau
tau tab si, yog muab lmoog raw nej cov lus sib tham hauv no lawm no ma
kuv kuj pab tu siab heev vim koj mloog lus cuav xwb  koj txawm cia le
hais lus cuav thiab sau tau ntau phau ntawv cuav uas kuv yeej xav tia
yog zoo li koj hais xwb no mas kuv yuav tsi mus muas coj los twm thiab
tsis xav paub tsis xav nhov . Tu siab hais tia koj yuav mus Teaching
cuav tom Universities ib yam nkaus los yog tham cuav pub rau tej pej
xeem Ameka yam tsis muaj tseeb .
1 /   Tej lus koj tau hais tia , koj ma niam tau nkag mus nrog (
intervewed)cov nom tswv hmoob txij li Private mus txog rau GEN. Vaj
Pov  tham tag thiab thaij tau Video tsheej gas ntau 100 daim diam ,
koj tej proofs no kuv ntaus tau tus nge lub ntsiab lus tia  nws tsuas
yog ORAL RESEACH  xwb Yog FICTION xwb vim peb cov Hmoob no yeej yog
TSAB NTSE tag tus xws li piv txwv thaum Jully 22  1995 ntawd nyob rau
Denver Co.  Yawg Col.  HANG CHOJ niam sib sib zog gw saum lub paj taub
( microphone )hais tia :  kev ua tsov rog nyob MR 2  tus loj tshaj N#
1  ce yog  Gn. Vaj pov xwb , tus loj N#2 ce yog  Hang Choj xwb  ua li
ne  yog cov tsis paub lho li ce  yeej ntseeg los mas tab si, cov paub
ne ho xav li cas  ?  nej mus gev Xub Thoj Daim Video saib nawb.
PRATICAL RESEARCH , koj twb tsis muaj li ne  yog koj ho hais
tia thaum xyoo  1963   koj tau mus txog lub khaib no  , koj sau zees
cia . Thaum xyoo 1965 ...june...1967 ...mai 1971...november..1973
....thiab 1975  koj txog lub khaib nov tus col. npe hus li no  muaj
ntaub ntawv sau cia  li tej no mas kuv ntseeg tau tia muaj tseeb (
NONFICTION) tab si tseem yuav yog 70% tseeb xwb laiv  vim neeg yeej
nyiam lob ntau yam nkag mus rau hauv kom puv ib phau ntawv thiab twm
kom zoo zoo mloog .
2 /   koj mas niam hais tia koj tau nug tus nom nplog ub tus
nom nplog no koj thiaj paub tau meej dua . YOG KOJ NTSEEG cov niag
Nplog ntawd ce yog dag cuav xwb vim lawv yog tswv av lawv yuav tau
hais kom npog nplog lub hwj chim kom loj siab xwb .
3 /   Koj ma niam hais tia  koj tau nrog coob tus nom tswv
Amelivka tham , koj muab npe tib si rau peb sawv daws pom tib si  tia
lawv hais kiag rau koj pob ntseg nhov ntag , thiaj li yog ghov tseeb
tej no los nws kuj yog lawv tej niag lus cuav xwb , ghov tseeb tseeb
lawv tsis muaj txoj cai ghia pub rau koj nawb mog Dr. Yang DAO . Tsis
ntseeg koj nug kiag ghov tseeb mas nawb , Txhua txhia tus tub rog
Amelivka nkag mus rau hauv Nplog lub teb chaw tawm rov gab los rau tim
USA no lawm  luag tseem hwv yeej kom lawv kaw lawv lub ghov ncauj tuag
nthi lub sij hawm ntawd cov mus tuag rau hauv Nplog lub teb chaws los
lawv yeej hais tia mus tuag nyob nyab laj gab teb lo mus txog rau
thaum Jully 22  1995  nyob Denver Co. Tseem Hwv Amelivka thiaj li tso
cai pub rau tus Retired  Gn. Aderholt thiab ntau tug meka hais tawm
tia hmoob thiab meka tau ua tsov rog ua ke nyob rau hauv lub teb chaws
nplog , tam sim niaj nhub no kuv ntsib ib cov lawv kuj tseem zais gees
, vim muaj ib cov paub ntau twb ploj lawm . Yog muaj tej lus tej tub
rog yuav tsum tau txuag lus ,zais lus  kuv ntseeg hais tia lawv yeej
ghia tsis ncaj tiag pub rau koj , ghov tseeb tseeb nyia mam nkag mus
nrhiav nyia xwb lub txim yog nyia li hauj lwm . Future Dr. Suav Yaj
kawm nyob Chicago ne nws kuj sau thiab tshawb tau zoo heev  yog koj
paub tsis meej hmoob lub neej koj nrog nws tham koj muab tswv yim
ntawm nws coj los mus ghia tom University thiab ghia sawv daws thiaj
yog ghov tseeb .
Yog thaum ub nej tuaj txog , nej tham ntau tsav ntau yam zoo
mus li no mas  kuv ntseeg hais tia nej ploj ib tug zuj zus lawm thiab
kwv paib gw paum li nej niaj nhub no nas .
Dr. Yang Dao , yog koj ho mus pauv tau koj cov phau ntawv los
ua Fiction xwb no los kuj haj yam zoo , yog koj ho pauv tsis tau no lo
kav liam tsis dua ntawm tus neeg ua twm ntawd ntseeg thiab tsis ntseeg
, paub thiab tsis paub . Yog tsis muaj ib tug hmoob twg sau ntxiv lawm
no ce tuag tag peb sawv daws tiam no ce lawv ntseeg raws li koj hais
lawm ntag nawb .
THAUM UB PIB LI CAS  M.R. 2
Raws li kuv tau nrog  LO VAN TEU sib tham tseg , Lo van teu no mas
koj paub nws zoo heev  kuv ntseeg li no , kuv xav tia yog kuv ntsib
koj mas koj yeej tseem tsw tsw Lo van Teu me me thiab . Kuv tau nrog
Lo van Teu  sib tham tau ze li 10  hmo ntag laus vim kuv yog ib tug
neeg xav paub txog neeg lub neej  thiab Lo van Teu no nws yeej yog ib
tug neeg nyiam ghia lub neej , nyiam hais lus tham pem tsis paub tag .
Yus xav paub dab tsis nug nws  nws yeej ghia tag tag tsis xaiv lub
ntsej lub muag , Gn. Vaj Pov los yeej paub nws zoo heev tu siab tia
kuv tsuas tau paub nws ze 8 lub lhi xwb .
Kuv tsuas piav raws li  Lo Van Teu hais cia rau kuv xwb yog
thiab tsis yog nyob ntawm nej xav .
Lo van Teu nws yog ib tug hmoob , nws paub lus hmoob ,lus suav ,
lus nyab laj thiab lus fabkis zoo . Lub sij hawm thaum xyoo 1954's  Lo
Van Teu yog ib tug thawj tub rog rau Fabkis nws kav tag tub rog hmoob
nyob rau Dienbienfue ib cheeb tsam ntawm nyab laj teb , suav gab teb
li tej no . Thaum Fabkis swb xyoo 1954 ntawd nws poj niam kuj coj ib
pab tub rog thiab nrog rau nws cov me nyuam Nyab laj liab muab nws pab
me niam tub puav tua tuag tag tib si rau saum ib lub roob, Tub rog
Fabkis thiab Lo van teu lawv tau raug nte coj los kaw nyob rau HANOI
nws mam lo mus yuav dua ib tug nkauj suav lhua lhua zoo nkauj heev vim
luag yog nom . Thaum xyoo 1956's (tsis nco meej lawm ) thiaj tau tsa
muaj tus ciam teb kem nyab laj gaum teb thiab nyab laj gab teb ,
Fabkis thiaj li tau thauj Fabkis cov tub rog tsis hais hmoob tsis hais
nyab laj thiab lwm hom neeg hauv nkoj nge mus nyob rau ram gab teb Lo
Van Teu nkawd ob niam txiv kuj yog nyob hauv ntag , Thaum Amelivka pom
tau tia yog lub sij hawm nkag rau nyab laj gab teb lawm  lawv kuj tau
nkag mus tiag ( kuv tsuas piav paj paws xwb kom sai tag ) kev meka ua
tsov rog nrog cov Vietcong kuj cia le muaj cov nyab laj gaum teb nge
los mus pab vim li no thaum ntej thaum kaw kiag txoj ciam teb lawm ,
Nyab laj liab tau nkag mus rau hauv nplog teb mam nge mus lawm yav
nrav . thaum zoo mus li no lhi dhau lhi xyoo dhau tuaj Amelivka pom
tau tia Nyab Laj liab siv txoj kev lha kiag pem Dienbienfue ncaj gha
rau nram nplog gab teb lawm xwb mam li ntsig nkag khabmeem teb thiab
nplog teb mus rau hauv Nyab Laj gab teb .Thaum zoo mus li no lawm ,
Amelivkas thiaj li tau tuaj mus nrog Nplog tham nyob hauv Vientiane
kom Nplog tso cai pub rau Amelivka mus tiv thaiv txoj kev ntawd . Txoj
kev sib tham Nplog VeesCam/Amelivka tau tshwm sim muaj ntau zaus nplog
yeej tsis kam lho li . Muaj ib nhub Amelivka thiaj li tau nrog Lovan
Teu sab laj nyob Nyab laj gab teb . Lo Van Teu  thiaj li hais kom
Amelivka tuaj mus nrhiav hmoob nyob pem Xiengkhouang  nov ce nws yog
thawj zaug Amelivka tuaj mus ntsib hmoob nrog rau ib tug tub rog nplog
nyob Thaj Thoos Thaj vieng .
Amelivka mam li  rov gab los mus nrog Nplog veesCam sib tham
dua , Nplog kuj tsi kam li tiag tiag . Thaum zoo mus li no lawm ,
Amelivka thiaj li tau hais rau Nplog hais tia : Amelivka yuav muab
Independence pub rau hmoob ntag  e  Amelivka thiaj li nkag tau  ce
Nplog VeesCam thiaj li kam cia Amelivka nkag mus tsi pub muab
Independence rau hmoob tab si, yuav tsis pub Amelivka cov dav lhau ya
Ub Done tuaj lha VeesCam  tsam ntiaj teb paub, tsuav Amelivka ya ntsig
yav gab teb mus xwb los yog ya ntsig yav gaum teb mus tua tom txoj
trail xwb . Ce thaum zoo mus li no lawm , Amelivka ma li tuaj ntsib
hmoob zaum 2 yog tuaj tsa hmoob sawv pab thaiv tsov rog nyob Paj Dong
. Thaum tej hauj lwm no txhij lawm lau , Amelivka mam thauj Lo Van Teu
puag Nyab laj gab teb lo rau M.R.2   lub niam mission ma yog thauj Lo
Van Teu nce lo mus pab Vaj Pov ua thawj ntaus rog ntag tab si, thaum
Lo Van Teu lo txog Vaj Pov lawm Vaj Pov tsis pub Lo Van Teu tuav ib
txog hauj lwm dab tsi li . Cia Lo Van Teu nyob xwb .
Muaj ntau zaus Lo Van Teu ntaus lub tswv yim ua tsov rog yuav
ua li cas thiaj yeej , Vaj Pov  nws yog ib tug neeg yuav nws siab
kheej xwb , piv xam li muaj ib gho Lo Van Teu hais rau Vaj Pov tia Koj
yuav ua yuav lub teb chaws los yuav ua yuav laj mej pej xeem  ?  Vaj
Pov  nws tsuas yog ua kom yeej xwb  nws tsis muaj ib lub tswv yim ua
yuav laj mej pej xeem los yog ua yuav lub teb chaws . Xws li niaj nhub
no los ib yam nkaus Vaj Pov yeej tsis muaj ib lub tswv yim coj peb
haiv hmoob nyob mus vam meej . Vaj Pov ib txwm thaum ua thab ham yau
yeej nyiam twv txiaj heev kom tau , ua rog los tsuav kom yeej xwb
no agenda .
Li tej no laj lhoov tau ib tug neeg lub cwj pwm .
Tom gab no , Huab tai Nplog thiaj Hus Vaj Pov mus Haus dej dab
nej mam li hu mus nug Vaj Pov seb  lo lus twg nws hai tsis tau tsam
tuag .
Ntsuagnos Hmoob

November 8, 2004
Nyob zoo tij laug ntsuagnos Hmoob:
Kuv tau txais koj tsab ntawv lawm. Kuv xav hais tias cia tsis txhob
teb koj los ntshai yuav tub qaug koj ib zaug vim koj cov lus twb yog
xa ncaj nraim rau kuv. Kuv yuav teb koj kom tas koj cov lus los koj
muab tib lub npe cuav tuaj rau kuv xwb. Koj txawm tau noj ntau diav
mov dua kuv lawm los zoo li koj tseem coj tus cwj pwm me nyuam yaus
tseem ntshai ntshai tsis kam qhia koj lub npe tseeb tuaj rau peb sawv
daws paub. Kuv xav hais tias ib tug txiv neej yawg zoo li koj thiab
kuv lawm mas yus muaj rab peev xwm sau ntawv tawm hais yus cov lus
tseeb mas yus yuav tsum muaj rab peev xwm qhia yus lub npe tseeb kom
sawv daws paub hais tias yus yog leej tiag tiag. Vim nab thwm koj ua
tus tij, kuv yuav teb koj ob lo lus xwb.
Kuv tsis tau lam mloog lus cuav li koj tau hais, kuv tsis tau lam hais
lus cuav li koj tau liam thiab kuv tsis tau lam sau tej phau ntawv
cuav li koj tau cem. Kuv tus neeg no tsis yog me nyuam yaus lawm. Yam
muaj tseeb kuv thiaj hais, yam paub tseeb, kuv thiaj sau. Kuv muab ob
qhov pov thawj tuaj rau koj xyuas saib qhov twg yog tseeb thiab qhov
twg yog cuav:
a) Koj hais tias koj paub Hlob Lo Wen Teu tau 8 lub hlis hiab tau nrog
nws tham 10 hmo. Kuv qhia koj paub hais tias kuv paub Hlob Lo Wen Teu
tau 30 xyoo, txij xyoo 1954 los txog ntua xyoo 1984 uas nws tuaj tas
sim neej nyob Paris, Fab Kis teb. Kuv tsis yog tau nrog nws tham 10
hmo li koj xwb, kuv tau nrog nws tham tsheej xyoo. Kuv qhia koj paub
hais tias nws tsis tau ua tus thawj tub rog Hmoob pab cov tub rog Fab
Kis nyob Dien Bien Phu li koj tau sau tseg, tiam sis xyoo 1954 nws tau
ua tus Long Chao Khoueng (Vice-Governor) nyob rau lub Tinh Lao Cai
(Province of Lao Cai), nyob Nyab Laj Qaum Teb sab hnub tuaj. (Dien
Bien Phu nyob Nyab Laj Qaub Teb sab hnub poob). Xyoo 1954, thaum Fab
Kis swb tsov rog nyob Dien Bien Phu, Fab Kis muab French Indochina
faib ua 4 lub teb chaws twj lij (independant)xws li Kingdom of Laos,
Kingdom of Cambodia, Socialist Democratic Republic of Vietnam (Nyab
Laj Qaub Teb) thiab Republic of Vietnam (Nyab Laj Qab TEb), Fab Kis
tsis tau coj Hlob Lo Wen Teu mus rau Nyab Laj Qab Teb (South Vietnam),
tiam sis Fab Kis tau muab dav hlua thauj Hlob Lo Wen Teu thiab nws
tsev neeg nyob Hanoi los rau Vientiane, teb chaws Nplog. Thaum
1964-1965, General Vang Pao thiaj hu Hlob Wen Teu los General Vang Pao
ib tug kws sab laj rau nws nyob Long Cheng vim hais tias General Vang
Pao pom hais tias Hlob Lo Wen Teu kawm ntawv siab, txawj ntau yam lus
thiab muaj experience hais txog politics of Indochina. Kuv tau
interview Hlob Lo Wen Teu lub neej thaum hluas mus txog yav laus, txog
nws txoj kev ua nom ua tswv, txog nws tus poj niam hlob Hmoob thiab
nws cov me nyuam noj tshuaj tuag vim cov tub rog Nyab Laj Liab Viet
Minh tuaj muab lawv ntes nyob lawv lub zos Muong Phuong, Province of
Lao Cai, North Vietnam.
b) Kuv xav paub tseeb txog lub hauv paus chiv keeb tsov rog nyob
French Indochina (Cambodia, Laos and Vietnam) thiab tom qab no nyob
Laos (1945-1975), kuv thiaj mus ntsib kiag cov nom Hmoob, nom Nplog,
nom Fab Kis thiab nom Amelikas tseem ceeb uas yog cov nqis tes pib lub
hauv paus. Kuv thiaj txhob txwm mus interview lawv thiab thov kaw lawv
cov lus tseg rau cov xeeb zeej xeeb ntxwv tom qab. Peb cov scholars
los puas nak khon khoa txoj kev ua research yog nrhiav qhov tseeb
thiab nrhiav qhov tiag tiag los sau ntawv thiab los qhia rau cov hluas
tom qab kom lawv paub meej txog liv xwm Hmoob. Kuv tsis yog hom neeg
koj liam hais tias lam mloog lus cuav, lam hais lus cuav thiab lam sau
ntawv cuav.
Yog koj tau noj ntau diav mov li koj hais tau hais tseg mas tsim nyog
koj yuav tsum tshawb kom paub tseeb thiab xav txaus txaus koj mam sau
koj cov lus saum toj no. Yog koj yog ib tug kev txwj neeg laus tiag
mas qhia koj lub npe tseeb, koj qhov chaw nyob tseeb thiab koj lub xov
tooj tseeb tuaj rau kuv. Kuv yuav caw koj yam muaj kiet (honor) tuaj
xyuas kuv, kuv mam muab kuv cov audio-cassettes thiab video-cassettes
uas kuv tau interview tej nom tswv Hmoob, Nplog, Fab Kis thiab
Amelikas tau koj mloog. Kuv xav hais tias yog koj tau rov qab hnov
Hlob Lo Wen Teu lub suab thiab cov lus mas ntshai koj yuav zoo siab
heev.
Kuv sau tsab ntawv no teb koj li no xwb. Kuv vam hais tias koj ua tij,
koj yog tus xub pom lub ntuj thiab tau noj ntau diav mov, koj yuav to
taub kuv zoo. Tsis tas li no, koj tseem yog ib tug txwj laus, kuv xav
hais tias koj muaj rab peev xwm hais lus thiab sau ntawv tawm mas koj
yuav muaj rab peev xwm qhia koj lub npe tseeb tuaj rau peb txhia leej
txhia tus kom peb ho paub koj yog leej twg thiab. Txij nyem no mus kuv
yuav tsis teb koj tej ntawv lawm. Kuv zoo siab tos txais koj tuaj
xyuas kuv, kuv mam muab cov audio-cassettes thiab cov video-cassettes
rau koj mloog thiab koj xyuas. Tej zaum tseem yuav qhib koj ob lub
qhov muag kom pom tseeb thiab paub dav, thiaj li tsis txhob mus mloog
tej lus cuav thiab rov los hais lus cuav rau yus cov Hmoob ua neej
yuam kev.
Thov kom peb poj yawm txwv txoob Hmoob pov fwm koj kom koj nyob laus
nkoos.
Dr. Yang Dao
---- Original Message -----------------------------

Nyob zoo yawg tubNtuagHmoob:
Zoo siab ntau uas tau nyeem koj cov lus tiam sis kuv tsis tshua nkag
siab tias pom xeeb yog tub ntsuag hmoob xav nrhiav kev neej kev tsav
ua cas tsis ua twb zoo sau yus cov lus kom txhob chob leej twg.  Ua
cas txawm sij liam tias luag mloog lus cuav thiab hais FICTION nkaus
xwb mas?
Hais li koj hais sis xav tuaj tshum luag nkaus xwb laiv yawg.  Thawj
zaug ua kuv hnov koj piav txog MR2 pib li cas.  Tej yam kuj yuav muaj
me ntsis thiab tiam sis feem ntau tsis tshua Make Sense pes tsawg hlo
li.  Ua li koj puas tau kaw yawg LO WAN TEU tej lus nws piav rau koj
cia?  Yog tsis tau kaw lus cia no, kuv xav tias ntau yam koj yuav tsis
nco qab lawm laiv yawg.
Yog hnub twg koj mus nrog yawg DYD tham no, nco ntsoov hais qhia peb.
Peb kuj xav mus mloog neb tham thiab.
Sincerely,
HmoobNplog
=============================================================

TubNtsuag:
Hais li koj mas kuv thiajli to taub.  Ua tsaug rau koj tus ua Niam
lossis ua Txiv cov information.  Nej cov ua tij lossis yog niam yog
txiv feem ntau nej thiaj yog cov paub txog peb li keeb kwm, tabsis tu
siab ib txhia sau tsistau ntawd thiab tsis paub siv computer xwb. Kuv
zoo siab hais tias koj tseem yog ibtug uas muaj hnub nyoog tshaj Dr.
Yaj Dos lawm thiab. Zoo siab uas koj tau tuaj nrog peb txuas lus nyob
nruag ntug.
Koj sim piav ntxiv saib yog ua licas cov nom uas nyob neutral li Dr.
Yaj Dos lawv ho nyob tsis taus nrog cov Pathed Lao? Lub txim lawv twb
tsis muaj, yog General Vang Pao thiab nws cov tub rog thiab CIA xwb!
Yog ua licas cov neeg nrug nrab no ho tseem yog cov xub tuaj txog
Asmiskas teb no ua ntej? Teev Lis tseem txog uantej GVP lawm thiab no,
raws li nws hais!
Charlie

Nyob zoo me kwv Dr. YANG DAO
Kuv kuj zoo siab tia koj kuj piav ntau yam pub rau peb sawv daws
mloog  tiam si, koj kuj tsis kam teb kuv cov lus li ne  ua li nws yog
vim li cas ?
1 / thaum jully 22 1995 nyob hauv Denver  Col. Hang  Choj tau gw
nrov nrov hauv lub paj taub tia:  nyob rau M.R. 2  nws yog tus loj N#2
ntawm  Gn. Vaj Pov no puas muaj tseeb li kuv hais  ?
2 /  Amelivka cov tub rog thiab cov pilots nkag mus hauv Nplog
teb chaws tawm rov gab los  lawv puas kaw lawv lub ghov ncauj li kuv
hais ?
Li no xwb ua tsaug
Ntsuagnos

Tus me tub HmoobNplog , Peb hmoob txoj me kev ntshai tu siab
, peb hmoob txoj me kev ntshai tsam poob kev neej kev tsav , tej no
nws yog lub niag tswv yim tsis vam meej kiag li , nws yog lub neej yav
tag tsis kam lhoov mus rau lub neej tshiab .  Nej sawv daws yeej niaj
nhub pom , paub zoo mav  ( Hmoob/Moob cov koos haum )a /  Leej twg ua
txhaum txoj cai  kuj kav liam tiag vim muab saib ua kev kwv kev tij ,
kev neej kev tsav , kev phooj kev ywg  tsis hais nyab tsam tu siab.
Thaum tus tov pom hais tia sawv daws kav liam  lwm nhub tug niag tov
kuj ua zoo ib yam nkaus , niaj nhub nim no tsuas nhov sawv daws los
nroo tom vaj tom tsev  los yog nroo rau tu ub tus no   hmoob lub neej
tsuas zoo li no mus li xwb lov ? . Kuv xav tia ghov twg ua tsis yog
yuav tsum tau hais , ghov twg ua tsis zoo yuav tsum tau coj mus kaw (
jail ) li no sawv daws thiaj yuav xyuam xim ua yog txoj cai thiab kom
sawv daws yuav tau .
Dr. Yang Dao cov stories hmoob mas txawv sawv daws tag tib si ,
e yog yus
tib leeg sau tau tia Looj Ceeb nyob rau nram gab Vees Cam , cov coob
sau tau tia Looj Ceeb nyob pem Xeev khoua  , yog cov coob hais lawm no
mas yus yuav tau ua li cov coob hais  tsis txhob mus sau tib zag li
yus xav thiab yus tshawb tau . Hmoob Histories yuav kav mus ntau tiam
tom ntej .
Ntsuagnoshmoob

Thaub Charlie os thaub es, cas es hais lus zoo li koj tsis txawj noj
mov li tsij sub naj. Koj puas yog txiv neeg yawg os. Leej twg yuav
tuaj Mekas los yeej tsis txhaum li cas koj tseem khib thiab lov los
yog koj xav tias Mekas tebchaws no yog nej cov kujxaj lub xwb no mas.
Kuv saib mas koj yeej xwv tim nriav teeb meem rau cov tsis nkag nej ob
ceg xwb yom. Ua li hais tag lawm, tus neeg zoo li koj ces ntxim mus
yaim lwm tus li nplos qhov quav xwb thiaj zoo koj siab.

Nyob zoo 3 tug me kwv tij ntxaib: TubNtsuag, LosTsuas, thiab HmoobDub;
Koj txawj dib Dr. Yang Dao tawm tuaj hom khaj kawg li.  Tab sis koj
tsem puag tom qhov tsaus tsaus tuaj xwb; tsis paub koj yog leej twg.
Tawm plaws tom chaw kaj tshav puam ib yam li Dr. Yang Dao ntag mas
thiaj li yog txiv neej yawg pob.  Puas yog koj ntshai kev neej kev
tsav tu siab rau koj es koj thiaj li looj ntsej muag hais lus xwb ma?
Hais txog kev sau ntawv xwb ses, kuv pom hais tias Dr. Yang Dao yeej
(tsis tau perfect) sau raug kawg lawm laiv.  Kuv xav hais tias Dr.
Yang Dao txawm tau tab meeg tuam pem mus cuag Nplog Liab thiab hais
lus npuab Nplog Liab qab tshob li peb tau hnov tau nyeem yawg tej lus
sau rau nruab ntaub nruab ntawv ntawd los nws yog yog Dr. Yang Dao tus
kas moos; tsis muaj feem xyuam txog tej ntawv yawg yawg tau sau dhau
los lawd.  Kuv muaj cai tsis nyiam yawg tus kas moos tab sis kuv tsis
mom txheej tej txiaj ntsim uas yawg tau ua pub rau haiv neeg Hmoob.
In fact, I greatly appreciate the good things he has done for the
Hmong people.
Muas Pos
================================================

Thaub cheng,
Koj cov lus meskas ua rau kuv mob taub hau heev. Tsis paub tias koj
qhuas los yog thuam leej twg. Los yog koj lam ua dev ras paus lam tau
lam txais cuav kom muaj npe tuaj tshwm hauv no xwb naj? Yog koj xav
kom peb to taub koj cov ntsiab lus no ces xyaum sau ua lus Hmoob tej
zaum peb yuav to taub zog nov.
TseemYeej.

MeTubntshuajxwmntsuagnos,
Cas yuav poob tsim loj luaj li mas yawg ntsuagnos aw, koj hais tau lus
muaj xom lees thiab muaj ceem kawg yom.  Tseem cav muaj cuab kav sawv
cev tus kheej tias laus tshaj yawg DYD thiab, cas yuav poob ntsej muag
ua luaj li lau.  Puas yog koj cov yawg hlob hnub qub daj yuam koj hais
los yog koj hais koj tus kheej xwb ma?  Yus yog me nyuam neeg (me
nyuam yaus) xwb cas tsis yuav li yus muaj thiab hais li yus paub xwb
es tseem mus cuab paub deb tshaj DYD lawm thiab os yuam.
Koj cov lus hauv qab no mas yog DYD xwb DYD thiaj teb koj, yog lwm tus
mas twb tsis rau ntsev ib nyuag qho rau li pob.  Xav kom luag (cov
phooj ywg hauv SCH) rau roj rau ntsev rau koj tej lus, yuav tau txawj
xyaum hais lus kom muaj qib muaj duas, muaj qib muaj quag, muaj qab
muaj hau, thiab muaj ntsiab nawd, tsis li tawd ces koj xav npo phuas
los tau kua xwb lau me ab naib tubntsuagnos.  Rov sim sau dua lwm daim
tshiab kom qoos dua daim sau tas no thiaj tau saj nawd, thiaj tsis
khim koj sij hawm os tus hluas aw.
Tsis li ntawd ces rov mus noog koj cov hlob hnub qub daj kom meej pem
tso nawd.
NeoHmong