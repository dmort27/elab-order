Cov npojyaig, kuv tuaj xyuas chaw nyob pem Minnesota nyuam qhuav rov
los txog tsev thaum tsaus ntuj no. kuv tuaj nyob tau ib vas thiv, kuv
tau mus ntsib kuv ob peb tug kwv tij nrog Txus Tsab lawv qhab nab ua
hauj lwm ua ke. Nag hmo tsaus ntuj peb sib tham ib hmo. Lawv hais li no
rau kuv mas xyov puas muaj tseeb. Yog nej muaj cov kwv tij khiav los
raug kaw rau nram nong khais no nej yuav tau hu mus nug saib cov lus
kuv hnov no puas muaj tseeb nawb. Yog muaj no ces kab hais tias zaum no
lawv ces raug ua liaj saum nrob qaum lawm tiag lau.
Kuv ob peb tug kwv tij kwv npawg peb sib tham mas hais tias muaj 16
leej hmoob raug ntes kaw nyob nong khais ces hnub 10-18-06 no tub ceev
xwm thaib muab xa mus pov rau nram ciam teb, ces tav no tsis hnov lawv
xov, xyov mus rau qhov twg tag lawm.
Hais txog ntawm pab 52 leeg uas tseem raug kaw nram nong khais ces hais
tias lub 10-28-06 no yuav raug xa rov qab mus rau nplog thiab. Tabsi
lub 10-26-06 no yawg hlob tswv txus tsab tau hu xov tooj mus rau cov
hmoob tim dej dawb hais tias yawg twb muab lawv cov npe thiab tag nrog
274 leeg raug ntes thaum lub 6-5-06 mus hais rau UN tim New York yam
luag teb tau zoo kawg nkaus. Mas nom tswv thaib yuav tsis muaj cai muab
lawv xa rov qab mus rau nplog teb. Kom sawv daws ua siab loj. Tabsi
yawg yuav kom sawv daws sau kom tau  320,000 npaj thiab nws yuav xa
$3800 mus ntxiv, ces yuav coj mus tso 52 leeg ntawd tawm los. Yawg twb
muab $3800 no rau ob tug hmoob mekas nqa mus txog Bangkok lawm. Kom cov
niam txiv hmoob nyob dej dawb sau kom tau 320,000 ntxiv ces Yawg Hlob
Tswv Txus Tsab xa ob tug hmoob mekas mus nqa ces UN mamj mus tso 52
leeg hmoob ntawd. cov kwv tij hmoob tid twg sau tau cov nyiaj lawm no.
Thaum kuv los txog pem kev, kuv tus npawg hu tuaj hais tias cov kwv tij
tim dej dawb hu mus nug tus thawj tub ceev xwm nram nong khais hais
tias nws puas tau txais UN tsab ntawv sau los tso lawv cov neeg. Tus
tub ceev xwm hais tias tsis pom nawb. Ua Hmoob puas muaj nom nyob qhov
twg thiaj yuav los tso tau lawv. Ces lawv hais tias lawv muaj, yog Tswv
Txus Tsab ua yog tus nom Hmoob Xum Xuv nyob Mekas teb no. ces tub ceev
xwm Thaib hais rau lawv hais tias yog li ntawd no ces nej tsis tas tos
UN los tso nej cov neeg li. Kom nej tus nom hmoob cia li sau ib tsab
ntawv los tso lawv xwb. Rau qhov nws twb hu xov tooj los hais tias nws
yog Hmoob Tus nom Loj Xum Xuv nyob Mekas yuav los tso nej.
Oh..ua cas Hmoob yuav muaj nqi ua luaj ne? 52 leeg raug 320,000 npaj
ntxiv $3800. Kuv yog tub ceev xwm thaib mas, xav kom Hmoob los coob
ntxiv, ntes ob peb pab xwb ces nplua nuj lawm tiag. Hmoob yog ib cov
neeg muaj nuj nqi kawg nkaus rau lub sijhawm no nawb cov npoj yaig.
Thaum yus cov hmoob muaj muaj nqi no, kuj zoo rau luag lwm haiv neeg ua
lag ua luam thiab.
Tswv Txus Tsab muab nyiaj qhov twg mus tso cov Hmoob ntawd ne? Puas yog
cov nws mus nyob tau ib vas thiv thov nyiaj nyob Fresno ne. Raws li
lawv hais mas hmoob tsis kam pab ces nws cem hmoob kawg nkaus ua rau
coob tus sawv khiav tag lawm no. Kuv xav tias cov Hmoob mag kawv yuav
tsis tas rau pab 52 leeg no. Tsam lwm hnub Yawg Hlob Tswv Txus Tsab rov
mus thov nyiaj no, hmoob sawv khiav tag tsis muaj neeg pab ces cov los
tom qab no cov neeg nyob Mekas teb no haj tsis yuav sab ntag le e, kuv
xav nas.
Thov txim nawb, peb tej niag menyuam yaus no ces lam hnov lus paj lus
cuas, lam txhawj txhawj xwb, tej zaum luag cov hlob yeej muaj nyiaj
txaus yuav mus tso kom tau 20,000 tus hmoob ua sam sim yuav los ntxiv
ntawd lawm. Tej zaum nyaj luag cov Hlob twb muaj pej xeem coob txaus
sau nyiaj npaj tos yuav tso cov hmoob ua tab tom yuav nkag nkuaj rau
lub 2 hli 2007 yom ntej no.
Npawg Xejthim, cov lus no mas kawg coj tuaj tham rau nej xwb rau qhov
yog kuv yuav muab puag pw tsis tau li koj hais nas npawg. Rau qhov yus
tsaug zog los cov hmoob raug ntes kawg, thiab lawv cov kwv tij nyob
tebchaws no yuav tsis tsaug zog ne.

Li no thiab li yog Hmoob hlub Hmoob. Yog cheem tsis tau Hmoob nyob
Nplog teb lawm ces kawg cia Hmoob los mus xwb. Thaum 1975, muaj Lyteck
thiab Phaya Bis nkawd tuaj cheem Hmoob. Zaum no puas muaj leej twg tuaj
mus cheem Hmoob lawm ni. Yog leej twg dag ces Hmoob ntseeg. Hmoob tsi
lam yuav mloog tus hais tiag ov. Yeej xav kom Hmoob khiav kom tas los
rau Thaib teb es peb thiaj zoo mus ua si vim yog mus Thaib teb ces yeej
tsis thas yuav visa li.

Hmonglao, koj hais tau zoo kawg. Yuav kom Hmoob hais tias koj yog tus
Hlub Hmoob no mas koj yuav tsum hais kom raws li hmoob lub siab nyiam
thiab qhov lawv xav hnov xwb, tsis care koj yuav ua tau thiab tsis tau.
Hais rau lawv zoo zoo siab tam sim ntawd xwb ces lawv qhuas koj lawm
las mas. hais txog qhov cheem hmoob mas kuv xav tias muaj lawm. Cov
mloog lus los yeej muaj, cov tsis mloog los muaj. yog tsis muaj tus
cheem hmoob mas, koj yawg, ntshe tam sim no coob tshaj 10,000 leej
khiav los rau tim dej dawb hos thaib tej nkuaj kaw neeg mas tsis tau
kev ntim tag lawm aw.
txawm yog muaj tus cheem los muaj tus dag kom los ntxiv es thaib thiaj
xav zoj yuav tsis muaj chaw txaus kawv neeg ces thaib thiaj yuav ua lub
tsev kawv neeg koj loj txaus kawm 10,000 tawm tus hmoob ntag lau. raws
li laura daim report xa rau peb mas lub 9 hli tim 15 2006 no thaib twb
sau tau 2 daim ntawv tiv thoob plaws hauv dej dawb. vim yog luag ntshai
hmoob tsis txawj nyeem ntawv, lawv thiaj draw ib daim duab muaj lub
nyob hoom nrog daim ntawv thiab. lub nyob hoom das ko tas li thaum nyob
long cheng thauj neeg tuaj mus rau thaib teb. lub taub hau mas ntuj
tsaus nti xwb ho yav pob tw lub qhov rooj neeg nkag mus mas daj rhuv
thiab sau ib tub ntawv luaj twm rau hais tias "NO" tsis pub nkag rau
hauv nyob hoom.
Daim ntawv mas hais tias, 1. tsis muaj txoj kev mus nyob rau lub
tebchaws thib peb lawm.
2. yog cov hmoob nyob thaib teb tsis muaj nyiaj them nqi tsheb rov qab
ces nom thaib tuaj yeem muab nyiaj thiab tsheb xa lawv rov mus tsev,
thiab mus hais kom cov phub nyaim npab txhob chim thiab txhob suav txim
rau lawv. Kom rov mus nyob zoo zoo li qub.
3. yog lawv tsis kom nom thaib xa, los cia mus hais, es lawv mam muab
nyiaj rau lawv ua  nqi tsheb rov qab xwb.
4. yog tsis "thoi" npe, ces yuav tsum "thoi" CHAM CHAJ THAI" tso mam
los nrog pab neeg khiav nplog teb los.
Hais txog cov hmoob nplog ces hais tias, "khao meaung phiv kauv maim".
Lub 10-26-06, tus Mejthav tshiab tuaj xyuas Hmoob Dej Dawb, nws hais
tias, cov Hmoob tawg rog khiav los rau Thaib teb me Cham Chaj Thai lwm
maib mi, tabtom tsim kev kub ntxhob thiab ua plaub rau Thaib.
Thaum lub 10-2005, nom thaib hais rau lawv hais tias, muaj 800 tus
Hmoob nyob thaib teb khiav los rau Dej Dawb vim hais tias lawv tsis
muaj npav thaib. cia nom thaib mam muab CHAM CHAJ rau. oh...dhau ntawd
los ces cov mi cham chaj maib mi kaum khao mas yawb yawb leau.
Tamsim no ces hmoob Thaib Hmoob nplog los tsuav tshawb rau lawv daim
qub BV ces yog Hmoob tawg rog 75 tag tus. txawm muab npav thaib los
tsis yuav, hos xa rov mus rau qub chaws los tsis mus. luag hais tias,
1, yog yuav xa lawv mus nplog teb ces yog xa rov mus ua ntej es VP lawv
qab los leau tab laj thab npas tshiab xwb ces mus. 2. ces mus mekas
nkaus xwb.
cov hmoob muaj npe hais tias yog hmoob Thaib, hmoob Thamkrabok hais rau
sawv daws hais tias, tamsim no tos lawv tsis tau tuaj mus Amelika los
vim tus laus tsis xee. Tus laus kom lawv nyob twj ywm, luag twb yuav
los coj sawv daws mus leauj tab laj thab npas tshiab. yog thaum tus
laus ua kawg kev tsis tau lawm lau, ces tus laus xee kiag kom Mekas tos
xwb ces tag nrog cov hmoob nyob thaib teb tau tuaj tag mekas. mas kom
sawv daws tuav lub no, tsis txhob yuav lub rov mus tsev thiab yuav yuav
Cham Chaj Thaib hlo li.
Ces Thaib hais rau lawv hais tias.." yog lawm lau, tus NTLaus thib ib
yog Paj Kaub Hawj, nws raug tua tuag lawm. Tus NTLau thib 2 yog Yang
Kou, los raug tua lawm, hos tus NTLau thib 3 yog Moua Nyiaj Long, los
tuag lawm. ua tamsim no Hmoob tus NTLau thib 4 yog leej twg?"
tam sim no ces thaib tseem ua yees yees, muab choice rau lawv. yog xav
ua neeg zoo ces take lawv qhov offer, rov qab mus tsev tam sim no.
Thaib tuaj yeem muab nyiaj xa thiab mus hais kom cov thawj tswv zos zam
txim rau.
yog tsis rov ces thoi Cham Chaj Thai. Vim tamsim no thaib liam hais
tias cov hmoob qhov tsua, tawg rog 75 tab tom tsim kev kub ntxhov rau
Thaib thiab ua plaub rau thaib. Yog li, nplog los tsis yuav lawm, mekas
los tsis yuav lawv, hos Thaib los tsis yuav lawv lawm thiab, rau qhov
lawv tsis kam ua pej xeem thaib lawm. ces kawg thoi Cham CHaj Thaib,
Khao pai yum Xum Ko Thau.
cov npoj yaig las, thaum ub mas yog Hmoob cuab nkuaj mag liab. Liab
tsis txawj hais lus, yog muaj pob kws ces Liab nkag rau hauv nkuaj xwb.
Tabsi ua cas tamsim no es, Thaib twb qhia hais tias lub chaw no yog
nkuaj kawv neeg no los Hmoob tseem coj me tub me nyuam los tsheej pab
yuav nkag rau hauv thiab. Pos yog Hmoob tseem ruam tshaj liab lawm
thiab ne?
nej cov muaj kwv tij tab tom yuav nkag rau hauv lub nkuaj Hmoob, tsis
yog nkuaj liab rau lub 2 hli 2006 tom ntej no, npaj tseg nyiaj nawb.
thaum lawv mus mag kaw txaus, nej yuav tau mus bail lawv tawm thiab
yuav tau sib zog ua hauj lwm pab lawv nawb, rau qhov cov imates sai
tawm rov los nrog the general population nyob los tsis muaj cai hlo li
lawm laiv.

cov npoj yaig lau, ua cas peb cov nom Hmoob Loj Xum Xuv teb chaws no es
yuav tsis thwm luag cov tswv kav teb chaws tej lus no tseem ceeb uas,
ntshe yog lawv hlub hmoob heev li Hmonglao hais lawm. pab tau thiab
tsis tau, ua tau thiab tsis tau los hais tias yuav tsum tau xwb xwb,
kom ua siab loj. nej sim saib mus saib, yog Hlob Tswv Txus Tsab, sau
tau 320,000 npaj ntawd yuav coj mus ntxhig leej twg lub hnav ris ov.
thaum ntxhig tag saib thaib yuav muab 52 tug hmoob ntawd thauj mus rau
qhov twg nawb. thaum lub 9 hli 2006, ob tug hmoob mekas twb yuav mus
sau pab 274 leeg ntawd ib tsev 5000 npaj. raws li hnov sai, cov twb
muab nyiaj rau lawv los yeej muab tag lawm, tabsi tso tsis tau ib yig
hlo li. pab 274 no muaj 40 yim yog raug 200,000 npaj. zaum no 53 leeg
xwb, raug 320,000 ntxiv rau Luag tus Hlob $3800 thiab. kuv xav tias
tsis ntev tom ntej no, ib yig twg yuav yog $10,000 los tshaj lawm nawb.
tej lus no tsis yog lam hais ov, cov npoj yaig.

Vue,
Tau ob peb hnub no koj cov tshuaj control mental health tas lawm es koj
thiaj rov qw qw li ko pob.  kom doctor rov refill koj cov tshuaj ntxiv
rau es koj thiaj li tsis qw qw lawm os.  thov sawv daws ho zam txim rau
vue thiab txawm nws qw los txhob xav dab tsi.
dej ntshiab

Oh..koj rov qab tuaj lawm lod? Zaum no koj tuaj yog tuaj lub ongkas twg
tuaj ne yom? Tuaj Txus Tsab lub los yog VP lub? Sim qhia kom meej wb
thiaj zoo sib tham saib.
Cheun leau khab.
Vue

Yog lau cov npoj yaig, yawg dej ntshiab twb yuav muaj alom las as.
thaum nyeem kiag cov xom xwm no ces yawg taub hau pau leg hais tsis
muaj ib lo lus tseem ceeb li lawm le es. txiv neej yawg ces thaum hais
lus tsis nrov li no ces tas hauv ris lawm tiag. kawg thov lo lua kom
nej txhob hais dab tsis ntxiv lawm xwb ne.
Luag kom nej sawv daws txhob xa li cas, cia li zam txim rau luag xwb no
laiv.
Vue

Maiv Vue,
Yog muaj tseeb npaum li koj hais ces lawv pab Hmoob 18 uas mus tim ub
twb ua tau haujlwm zoo kawg lawm las mas.  Lub asthiv tas los no lawv
tseem hu los kom kuv pab lawv thiab coj lawv mus ntsib tej nom tswv uas
tseem ceeb nyob tim Thaib teb ne. Muaj neeg twb offer pib dav hlau rau
kuv kom kuv cia li mus ceev thaub thib li yuav ceev tau vim cov nom
tswv tim ub tsi paub lawv thiab tsi kam nrog lawv sib txuas lus li no
laiv. Tabsis lo lus hais mas kom hais tias luag tus hlob yeej xov vaj
tag li lawm. Luag twb npaj tuaj ua xoom rau lawv nyob tag lawm. tshuav
laij av lawm xwb no nawb. Tej no yog luag tus hlob li txiaj ntsim xwb
tsi yog nej pab ko ib leeg ib tug li li nawb. Nej mas ua haujlwm xiam
ves las xwb laud.. Kav tsij ceev nrooj mus tsam txeeb tsi tau credit
laiv....
Pab no ces kawg nqa me ntsis nyiaj mus pub rau yawg meb thav phav thib
xam es kom pub lawv nkag xoom xwb las sav. Dhau ntawd ces mus ua cov
kas moos nram Bangcock thiab Av Xab Xeeb Kaum xwb os lawv.

Pog Fajkhaum, ua cas koj koj yuav muab kuv hu kiag ua "Maiv Vue" no
lawm thiab ne? Kheev lam lawv lam kam yuav pib dav hlau rau kuv mus tim
Thaib teb li lawv offer rau koj mas kuv mus kiag xwb lau.
Yog li koj puas kam cia kuv mus koj thib mus nrog luag cov nom tswv
tseem ceeb sib tham kuv thiaj yuav tau credit? Kuv kuj lias xav ua tus
loj lawm thiab laiv lub vij ceeb no na.

Ha-hhhhh, xyov hmoob ruam los ntse dhau hwv lawm es thiaj yeem them
nyiaj los ua neej nyob raws ntuvkev yam li pab nyiag tsiaj li ne?????
Haib kawg...

Dear Brothers and Friends,
Lub sij hawm no peb cov Kwv Tij Hmoob lub siab nyob tsis qab, lawv tsis
paub yuav ntseeg leej twg, vim muaj ntau tus neeg hais ntau yam. Tabsi,
yog nej muaj cov kwvtij Phooj Ywg poob mus rau lub situation zoo li
tamsim no, tsim nyog nej cov ua kwv ua tij nyob tebchaws no yuav tau
cev tes pab kom lawv dim txoj kev txom nyem. Yog tus twg ho tsis mloog
nej hais lawm los, qhov ntawd yog nws kev txiav txim siab.
Kuv tsis khoom tuaj chat nrog nej ntau ntau li yav tag los, tabsi kuv
yuav post ntau yam los yog keep nej informed on our website at
www.hmongihrw.org. There are many things' happening in Huay Nam Khao
that all concerned individuals or parties should know. Please do not
treat this issue as joke, but you are advised to monitor the situation
and continue to advocate them for better understanding of the real
world. It is everyone's responsibility to making sure our brothers and
sisters know what is going on around them.
I hope everyone understands the real issue of the current situation
that affect our loved ones in Thailand.
May everyone have a great day!
NkaujNyiag

Kuv nco tau tias thaum peb tseem nyob Nplogteb, ua nom mam lawv theem
nyiaj ntau heev rau yus, hos uacas es tuaj nyob rau tebchaw no es ua
nom hmoob ho yuav tsum tau them nyiaj thiab lauj. Puas yog peb cov niag
hmoob miskas no ua neej rovqab rovquav lawm os??????

vue,
Koj khub los muab tau xwm zoo kawg kiag li coj tuaj share rau peb hauv
nov. Kuv saib ziag no ces koj kawg raug lawv pab kujxaj labels ua niag
"traitor" li thaum i lawv labeled peb ob peb tug lawm thiab lauv...zoo
heev, zoo heev, koj mas ua tau hauj lwm zoo kawg kiag. Ntu no
Nkaujnyiag busy heev lawm ces koj tau txais xov tseem ceeb dab tsi los
yuav tau coj tuaj tshaj rau peb paub tsis txhob muab khaws tseg puag pw
nawb.

Nyob zoo ..NkaujNyiag
Kuv xav tias peb cov hmoob yog xav tau li koj txhua tus yuav pab tau
hmoob, Tiam si qhov kuv pom thiab paub zoo mas peb cov hmoob tsis hais
tub txawj ntxhais ntse  thiab cov neeg paub tab paub kasmoos hnov tias
Hmoob raug kev txom nyem kaw , Lawv yeej tsis tawm tswv yim pab yus cov
hmoob li tseem cem tias neeg ruam ntseeg kev dag yooj yim.
Kuv xav tias peb cov niam txiv kwv tij hmoob tsis muaj txoj hmoo tsis
tau kawm ntaub ntawv li koj thiab kuv peb, Lawv thiaj ua ib cov neeg
muag tsis pom deb ntsej tsis hnov lus zoo xwb, Yog lawv tau kawm li peb
ces lawv yeej tsis zoo li no.
tub