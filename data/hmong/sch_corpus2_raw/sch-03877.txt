Cov boj yaig,
Kev sib hlub sib pab yuav hais kom ntiav li ntiav tau (as specific as
can be). Lwm yam mas kuv xam pom tsis tau thiab paub tsis meej tias
peb Hmoob yuav sib txhawb thiab yuav sib pab li cas. Tiam sis hais
txog peb cov ntaub ntawv no nej puas yuav xam pom tau tias peb yuav
txhawb tus ntawv twg tshaj thiab ntawm peb cov kab lis kev cai tshoob
kos thiab pam tuag.
Cov ntawv (Hmong writing):
1. Phaj Hauj
2. Paj Ntaub
3. Qaum Ntuj
4. Ntawv Thoob Ntuj (aka RPA los yog Las Tees)
5. Thiab lwm tus?
Qhov kuv pom ces yog peb pom zoo siv ib hom ntawv thiab zwj ob peb lub
suab los ua ke lawm ces yeej yuav muaj kev taug mus ntxiv xwb. Siv
Hmoob Dawb & Moob Leeg li lus coj los zwj siv ua ke; i.e. Thov txhob
hnov qab kuv...
Tsis tag li xwb, ib qho peb yuav sib koom tau ces yog kab li kev cai
tshoob kos thiab pam tuag. Peb Hmoob kab lis kev cai yeej tsim tau
muaj tej txheej txheem zoo tiam sis cov neeg coj thiab lis tej kev cai
no yog cov muab coj thiab siv tsis raws li lawv kev xam pom xwb es
thiaj muaj ntau qhov cov nyom xwb...
Piv txwv li cov nram no:
1. Tshoob Hmoob Dawb & Moob Leeg
2. Kab lis kev cai pam Hmoob Ncuab Ntxhoos, Hmoob Suav, Hmoob txawb,
Hmoob dai, Hmoob tshwm tshav, Hmoob pos...
3. Hmoob 30, 13, 9, 7, 5 txig/ntsau
Lam hais tseg li no...muaj li cas peb mam sib cog sib qhia mus
ntxiv...
-Txiabneeb

Moob hlub moob npaum le caag los yog tsi muaj tug ntawd ces ncauj
dlawb has ncauj lug xwb, nwg yeej tseem zoo le peb tej nam tej txic
lub neej nyob sau roob.
Le Vwj Zong Cheej sau tas thaus moob ntawv pluj ces lub npe moob pluj
lawm hab.  Tseeb tag.  Ntaub ntawv yog ib qhov tseem ceeb kws yuav
tuav tau lub npe "moob hlub moob."
Ntawv Thoob Ntuj (aka RPA los yog Las Tees) yog qhov siv yooj yim.
Yog has tas peb nyam hab hloov tau, peb muab txuj lug ua ob tug qauv
ntawv rua ib lub suab.  Taag le ntawd siv peb lub "cim" lug hloob H,
N, Nh ces ntaub ntawv tuab lug lawm, tab sis yuav tau paub has tas cov
cim ntawd yog lug hloov cov qauv ntawd le tau has ntawd tej chaw.

Txiabneeb,
koj twb caw tuaj sablaj ib lwm lawm ned, qhov progress zoo li cas lawm
tiag?  nej puas caw tagnrho cov tub ntxhais ua nws qhov passion yog
yuav los kho hmoob li ntau li ntawv.  los yog nej tseem saib "dej ua
ntu, neeg ua nplhu xwb."  cov ua Ascas ua tsim ntau ntawb hmoob ned,
nej puas caw tuaj zaum sib tham kiag kom muaj chaw haumxeeb--tsi tag
li xwb, zoo li tus nyob NC, Tziaxab thiab Yob ned...koj puas kom lawv
tuaj zaum ua ke kiag es muaj txoj kev compromise kom noj nyog mus
tau..es pib nej lub hom phiaj thiab zeemmuag lawm.
kuv xav pom kom cov no tuaj saum kiag sib tham, kom muaj chaw txawb
chaw mus no os.  ib  hnub pegsuab peb thiaj li yuav zoo zujzus nawb.
Born2beHmong

B2H,
Koj nug lawm ces mam piav qhia. Zoo li Hmoob lo lus, "...xam luaj ntuj
xu luaj nyuj..." Thaum xub pib ces yeej xam pom dav thiab loj. Yog no
thiaj tau tshaj email thiab caw tag nrho cov boj yaig Hmoob muaj pluaj
siab thim xam pom kev txhawb Hmoob ntaub ntawv nyob thoob ntuj. Cov
nyob Suav (Yob Xyooj hauv Kunming, Yunnan thiab ob peb tug cov boj
yaig nyob Guiyang, Guizhou), Thaib teb (Dr. Tsav Txhiaj Lis),
Australia (Dr. Gary Yias Lis, Txos los yog Choj Vwj), North Carolina
(Anthony Vang), California (Txawj Xab, Dr. Nkauj Lig Yaj, Dr. Pob Zeb
Thoj & Patrick Txhim Vang), thiab Wisconsin (Charles Vue, Jay Xiong,
Blong Moua, Nom Dee Vang, Dr. Nyiaj Nruag Vaj-WI & Thaib, Txhiaj Vwj
Yaj, Lauj Pov Vang) los yeej caw tag. Cov pom zoo thiab xyeej tuaj tau
yeej tuaj tag lawm. Cov ho tsis xyeej thiab tuaj tsis tau lub cev los
twb tshaj twb xa lawv li laj lim tswv yim tuaj txhawb tam li lawv
txhawb tau lawm. Yog tias ho tshuav tus leej tus twg thiab no thov pab
qhia thiaj yuav paub txhij paub txhua.
Peb cov MN ua tau caw lawm; tej tus kuj tuaj koom tej tus kuj tsis tau
xyeej tuaj; tag nrho cov npe kuv nco ces yog Dr. Yang Dao, Lee Pao
Xiong, Yuepheng Xiong, Dr. Neej Zoo Yaj, Dr. Pov Lis, Fwm Looj Yaj,
Tswv Vaj Yaj, Ntsuab Vaj Lis, Bis Lis, Mike Pov Lis, Lisfwm Vaj, Maiv
Cib Lis Vwj, Phuab Yaj, Foom Lis, Xyoob Mitch Ogden, Dr. Downing, Paj
Ntsuab Vaaj Xyooj, Mog Tsab, Leej Vaj, Ntxawg Thoj, Dr. Riam Vaj,
Steve Thoj, Tub Pov Lauj, Dr. Txawj Teev Vaaj, Xibfwb Tooj Zoo Vaj,
Yob (Neej Fwm Lis), Anthony Lauj Lis, Lab Yaj, Txooj Pov Lis, Jay
Xyooj (MN) thiab, zoo li tseem tshuav tiam si tsis saib daim ntawv ces
nco tau li no lawm xwb...
Thaum yuav caw ces yeej xam pom cov suab Hmoob/Moob, hom ntaub ntawv,
kev ntseeg (Hmoob li versus Christianity), thiab lwm yam thiaj tau caw
thiab rub lawv los pab los txhawb.
Qhov tseeb ces thaum kawg rov los mus hais txog nyiaj txiag thiab kev
yuav siv kiag tam sis no. Yog no peb ob peb tug boj yaig tau tuaj sib
ntsib thiaj li tau mus lub zeem muag loj ua xav los tshawb txhim kho
tag nrho peb cov ntaub ntawv tsis hais Phaj Hauj, Qaum Ntuj, Txawj
Vag, Lauj Foom, Paj Ntaub, Puaj Txwm, los yog tias lub Suab Hmoob &
Moob ntawd ncua cia tseg. Peb thiaj li pom zoo los mus pib siv RPA
thiab nrhiav kev los mus txhim kho seb kev cai teb chaw los yog ntawm
peb xeev MN no puas yuav tso cai lees paub peb Hmoob li lus. Li no peb
thiaj yuav nrog luag muaj cai txais tau cov "credits" rau kev kawm
high school - higher education ib yam li foreign language, kom peb
muaj cai nrhiav kev los tswj thiab kev xeem los ua kws qhia ntawv
Hmoob (RPA), thiab kom muaj cai los mus certify peb cov lus Hmoob ib
qib dhau rau ib qib. Tos peb ho txiav txim li no mas yog kev siv. Lub
sij hawm no xeev MN thoob plaws yeej siv tus ntawv RPA no lawm. Kev
qhia, kev txhais lus, thiab kev kawm rau txhua lub tsev kawm ntawv
qhia txog ntaub ntawv Hmoob los yeej siv tus ntawv RPA no huv tib si.
Yog no peb thiaj pom zoo li.
Hais txog ntawm cov kws laus hluas ces kuv yeej caw cov kuv paub tag
lawm. Yeej tsis saib ntsej saib muag. Tiam sis peb nyias muaj nyias
tswv yim ces tus pom zoo tuaj txhawb los kuj tuaj ho tus tsis pom zoo
los kuj tsis tau tuaj, thiab. Hos hais txog ntawm ob peb tug kws qhia
thiab kho ntawv Hmoob xws li Txawj Xab Lis, Yob los yog Neej Fwm Lis
los mus rau cov thawj coj koom haum qhia ntawv Phaj Hauj los yeej caw
tag lawm.
Qhov kuv xav xwb ces peb yeej muaj kev koom tes kawg lawm nawb. Qhov
teeb meem ces yog sij hawm, caij nyoog, thiab nyiaj txiag lawm xwb...
Tam si no peb qhov "progress" ces yog li hais tag saum no thiab li
nram no:
1. Formed a committee los mus review cov Hmoob curriculum ntawd peb ob
lub school districts loj nyob rau Saint Paul thiab Minneapolis thiab
lwm lub tsev kawm ntawv xws li cov charter school; tom qab no peb
thiaj yuav zwj ua tau ib lub suab mus nrog cov thawj hauv paus tswj
kev cai ntau tswv yim los pab txhawb Hmoob ntaub ntawv kev kawm thiab
kev qhia; xws li board of teaching (control & issue teaching license
rau lub xeev MN tej tsev kawm ntawv) thiab MN Department of Education
(tswj thiab tso cai rau kev qhia ntaub ntawv rau cov tsev kawm ntawv
hauv xeev MN); thaum tau peb lub suab moj them nqa kab (united voice)
no lawm ces accreditation, ceritification thiab licensure rau Hmoob
thiaj yuav tshwm sim tau.
2. tsim tsa ib lub koom haum los mus tuav Hmoob tej ntaub ntawv; i.e.
Hmong literacy center; i.e. lub hom phiaj thiab tej kev cai lij choj
(mission and by laws/article of incorporation) tseem yuav muaj tsa
tuaj mus rau xyoo tshiab no;
3. Thaum 1 - 2 tshwm sim lawm mam rov ncig los tsa lub zeem muag loj
li hais sauv.
4. Tab tom tsa tau lub koom txoos Txis Hmoob Ntawv (Hmong Spelling
Bee) rau ob peb lub tsev kawm ntawv qib k - 8 ntawv nroog ntxaib no.
Hais tau ntau zog lawm los txhob xav li cas...muaj laj li ntxiv li cas
thov tshaj nawb...
Ua tsaug rau qhov koj tau nug txog...
-Txiabneeb
651.238.5300

Txiabneeb,
Ua tsaug rua koj cov lug tshaabxu os.
MS

Until peb cais tau neej rua neej, cais tau dlaab rua dlaab, as
Tseemyeej said, lawm mas peb txhaj yuav pum ntuj kaaj ov. Yog peb
tseem nyob "pam neej, paam dlaab" le YOB has ces yeej khoob le mas.
One disaster after another until the main root has been pulled right
out from the ground by our very own garden owner and if we don't learn
such lesson then no need to talk about unity to fight for Hmong
causes.
MS

ua tsaug Txiabneeb,
ua li cas los yuav tsum tau mojthem nqakab  mus nawb--ib hnub peb
haivneeg thiaj li yuav rais lawm ibkaujruam deb zog.  kuv zoo siab
hlos haistias, cov ua muaj compassion txog sab no, yuav tau ua kom
lawv tuaj sib koom, kom txoj haujlwm no tiav hlos--peb haivneeg hmoob
thaj li yuav huvsiab.
koj yog ib tug ua sivzog kawg kiag, ua tsaug rau koj txoj kev pab
thiab hlub hmoob.
Born2beHmong