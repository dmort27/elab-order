Tony,
Koj yog tug has lug tau tug tshaaj hab zoole totaub tub tshaaj, koj
puas ntseeg evolution?
By the way Merry Christmas rua mej txhua tug.
Noogdlej
http://news.yahoo.com/s/ap/20101227/ap_on_re_mi_ea/ml_israel_ancient_teet

noogdlej,
Lawv le dlaim article ntawd has ces yeej muaj lu lug noog tshab
hastas, puas yog noobneej xeebtxawm huv lub tebchaw Israel ntawd.
Txawm yog hastas yawm Meskas xaav kuas nrhab ntxiv saibseb puas muaj
pobtxhaa hab es txhajle yuav txaus xaav hab ntseeg tau los kuj yog ib
qho kws txaus xaav kawg.
Ib qhov kws puab hastas txug hastas suavdlawg yeej xaavtseg lawm
hastas noobneej xeebtxawm huv Africa teb tuaj.  Qhov ntawd los kuv kuj
tsi tau nyeem txug hastas yog ua le caag tag.  Kuv muaj lu lug noot
hastas, dlaabtsi ua rua tej tub tshawb txuj ntawd xaus lug moog zoo le
ntawd?
Has txug evolution mas, cov tubntxhais tshawb txuj (scientists) yeej
has meej le puab has.  Noobneej yog star dust (tej nplaws moov aav lug
sau ntsuabntuj ua lug xwb), astroid poob lug nrau nplajteb, cov
dinausaur tuag taag, tshaj haavdlej maam xeebtxawm dlua, nce lug sau
nruabnqhuab, es maam le maajmaam plhis (evolve) lug ua tuabneeg.  Saib
moog lawv le nuav ces tej tubntxhais tshawb txuj ntawd tsuas tshawb
hab pum tej kws twb xeebtxawm hab muaj rua ntawd lawm xwb.  Dlhau
ntawd ces puab tsuas xaus lawv le puab pum hab totaub hastas star dust
hab water lug sau ntuj lug es txhajle txhawb paa txawb sav rua tej
tsaj hab ndlwg lug txug rua noobneej.
StephenHawken le kws tshwm rua huv news tau le peb plaub hlis dlhau
lug nuav hastas, lub universe tshwm tuaj yeej tsi taag yuav tug tswv
kws tsim taag puas tsaav yaam.  Lub universe yeej tsim muaj nwg xwb.
Saib moog rua seem nuav ces, cov tub tshawb txuj yeej hastas zoo le
Suav has, "nyob-nyob ces txawm muaj lub ntuj lub teb hab txhua yaam
kws muaj nyob rua huv nruabnraab ntawd."  Has txug lub universe ces
muab has yoojyim le ntawd.
Yog hastas tsi muaj ib tug being tsim puas yuav muaj tej ntawd nyob
rua ntawd lug pub rua noobneej tshawb?  Has txug evolution, Darwine
yeej nyob Europe xwb es twb tsi paub hastas tej tsaj nyob rua cov
povroob havtxwv kws nwg tuaj pum tej tsaj ntawd nplhi zoo le caag
tuaj.  Lu lug noog, puas yog puab yeej xeebtxawm hab muaj tug yaamtxwv
zoo le ntawd uantej le Darwine tuaj pum?
Muab has lug txug rua ntawm yug tug kheej, peb najnub has txug Moob.
Puas yog moob evolve losyog plhis es nwg nuav peb txhajle tuaj txug
rua Meskas teb nuav?  Lawv le keebkwm lug ntawm cov Miao (Moob) ces
peb yeej yog ib co tuabneeg qub-qub rua txheej thau u lug lawm.
Keebkwm has ces Moob yeej xeebtxawm le 5000 xyoo lug lawm.  Peb puas
txawj plhis hab?
Rovqaab lug has txug tug kaugnav kws puab khawb tau rua tim lub
tebchaw Israel.  Puab hastas puab ntsuag lawv le tej txheej haav kws
muaj rua ntawd.  Lu lug noog yog tebchaw taj zeb suabpuam xwb es cov
txheej aav ntawd puas qha tau qhov tseeb kws coj puab moog ntseeg
hastas nwg twb muaj 400,000 xyoo lug lawm?  Saib moog rua tej tebchaws
kws muaj naag, xyoob ntoo, hab tsajtxhu ntau kws ib xyoos twg muaj
dlua ib txheej aav tshab mas txhajle yuav paub meej txug tej txheej
aav kws puab has ntawd.  Txawm yog le caag los, evolution yog noobneej
le kevxaav, kevtxawj, hab kevntse moog rua tej kws twb yeej xeebtxawm
rua ntawd lawm xwb.  Le kuv xaav ces yuavtsum muaj ib lub hauvpaug
losyog tug tsim es txhajle muaj taug tej ntawd.