Kwvtijhmoob sawvdaws, Zoo li peb lub suab lus sib tham ntsiag zujzus
lawm sub ne...Puas yog tsis muaj leejtwg ua tau haum peb siab thiaj ua
rau peb qaug zog? Ntau lub ntsiab lus peb yeej xav kom Hmoob los sib
koom thiab sib txhawb tabsis tsis pom ib qho tshwmsim li, yuav tau ua
zoo saib tsam twb yog tim yus tus kheej ua ntej thiaj mam tim lwm tus.
Txawm hais tau li no los kom peb txhob cibnyeej thiab nyhavsiab.
Xav kom peb pom tej uas ua rau peb poob qab thiab pom qhov peb failed
ntawm qhov muag uas tw tsis yeej luag lwm haiv neeg. Piv txog li tej
lagluam thiab kiab khw, peb Hmoob lub khw yeej mus tsis zoo npaum li
lwm hom neeg li. Saib tej no xwb ua rau kuv tus kheej xav tsis thoob
rau peb kwvtij Hmoob.
Qhov pib txij no mus xav thov kom peb sawvdaws pib kiag ntawm koj
thiab ntawm kuv, siv peb tej nyiaj rau Hmoob lub kiab khw nkaus xwb
txawm khoom yuav kim dua los yuav tsum txhawb Hmoob thiaj tsim nuj rau
lub npe Hmoob tshaj. Nej sawvdaws xa li cas?
X Z

Yuav kuas moog yuav ntawm Moob xwb, kim npaum le caag los yuav, muaj
lub suab zoo le tej laagluam paramid ntawd xwb.  Yaam yug muaj nyaj
tsi txaus los yuavtsum moog yuav, yaam yug tsi siv los yuavtsum moog
yuav, losyog yaam yug siv hab muaj nyaj txaus los yuavtsum moog yuav.
Qhov nuav ces has tau xwb yuav ua nyuab os kwvtij moob.
Qhov zoo dlua yog leejtwg chiv tau, muaj tej khoom yug siv moog yuav.
Txawm yog kim zog los ho tseg nyaj es muaj txaus maamle moog yuav.
Qhov tsi zoo yog tsi txhob noog tug tswv hastas, kab dlha puas zoo? Ua
le caag mej yuav muaj nyaj ua luaj le?  Dlhau ntawd, tsi txhob xaav
hastas yug nim coj nyaj moog pub losyog txhawb luas muaj xwb.
Yog peb moog kaav moob tej kab es tseem muaj lub sab xaav le ntawd ces
tsi txhob has txug qhov txhawb Moob le.  Pib ces hastas txhawb.  Paub
txug ces khib.  Khib ces txawm tsi xaav moog khaag luas lub kab lawm.
Puas txaus rua koj xaav hab?

Tony,
Ziag no Hmoob twb thim xav los lawm ntau, tsuas tshuav qhov yuav tau
act lawm xwb.  Tej lus tham no yeej tis phem kiag li, txhob tos kom
txog qhov lwm haiv neeg txob thuam peb es peb mam li pauv ces yuav
ceeblaj sawv taus. Txawm tis koj lub npe hu ua Tony no los yeej tsis
dim lub npe Hmoob vim yus lub yeebyam cev ntaj ntsug yeej yog tus
Hmoob, kuv lub hu ua Robert no los tsuas yog lo lus xwb tus neeg yeej
tsis zoo li Meskas luag yeej yuav paub yus.
Qhov mus pab Hmoob yeej yog ib qho zoo vim yuav ua rau lwm haiv neeg
saib taus peb tias peb muaj kev sib pab, pab yam peb pab tau xwb twb
zoo lawm. Kuv los pom zoo li koj hais thiab tsis txhob xam khib, txawm
qee tus tswv khw Hmoob tsis txawj hais lus zoo los peb twb paub qab
hau thiab paub hlub Hmoob peb mam ua tus zam rau nws. Kev sib pab tau
yog los ntawm kev txiavtxim siab pab nkaus xwb, yog tseem yuav xam xam
txiaj ntsig ces twb yog yus tsis muaj kev hlub yus haiv neeg.
Raws li tau pom dua los mas peb haiv neeg nyiam kom lwm tus qhuas yus
thiab nyiam txhawb luag lwm haiv dua. Qhov no yog vim peb lub tswvyim
tseem poob qab luag nkaus xwb. Nyablaj, Nplog, Suav thiab Qhabmeem
yeej ntse zog peb vim lawv noj dua los lawm, luag tus cujpwm noj yus
li kev lagluam thiab txo yus kom qaug kiag yeej muaj tas mus li. Peb
tseem sib chim sib cai thiab ces tos paub Hmoob coob npaum no los twb
tsis muaj ib lub khw loj, lub twg pib sawv tau me ntsis xwb twb rov
ntog toj lawm. Raws li xav mas tsis tau yog tim peb tsis txawj ua
lagluam tabsis tim yog peb tsis paub txaj muag rau lwm haiv neeg, tsis
paub xam khib lwm haiv neeg tabsis xam khib ntawm yus haiv neeg.
Nej cov uas muaj dua khw los lawm nej mam tawm tswvyim thiaj yog tham
tawm ntawm tus txha lagluam tuaj. Peb cov uas nyob ob cag yuav tau coj
tus cujpwm rau lwm haiv neeg pom tias peb muaj kev sib hlub.
Peb kev loj hlob ntawm kev vammeej txog tus lagluam ces twb yog los
ntawm kev sib txhawb. Thaum twg peb Hmoob thiaj mam xav tau tias mus
txhawb peb Hmoob no txhua tus?
X Z