Dr. Pao,
Koj hais tau raug feem ntau lawm, kuv thov hwm koj cov lus thiab koj
tus ua tij.  Kuj tsis tsim nyog kuv yuav teb koj tus ua tij cov lus ib
zaj nkaus cees, tiam sis cia kuv hais li qhov kuv paub thiab pom hais
txog kev hais lus/sau ntawv sib cav mus los zoo li hauv SCH no.
Ntawm kuv tus kheej, kuv ho pom ib nyuag txog zog me ntsis li qhov koj
hais.  Hais txog nqi lus no, kuv pom hais tias peb yuav eeb pheem liam
tsis tau 100% kiag tias cov neeg hais lus/sau ntawv phem li cas ces
lawv tus kheej coj zoo li ntawd.  Kuv xav tias qhov peb sawv daws feem
coob pheej sawm tsis taus tej kev sib cav sib ceg, sib taw tes, sib
tshum qhov muag, thiab sib iab liam no mas vim yog peb tsev Hmoob yeej
tsis tau pom thiab muaj dua tej yam zoo li hais no dhau los li.
Raws li "poj ua tseg yawm ua cia," nyob hauv peb Hmoob lub neej ces
kwv/niam hluas tsis muaj cai hais thiab cem li tij laug/niam laus (tij
viv tam niam txiv), tub ki tsis muaj cai hais thiab cem niam txiv
(niam txiv tam lub ntuj), niam txiv tsis muaj cai hais thiab cem tsev
neeg tus coj plaub tsaws ntug (tus coj plaub tsaws ntug tam nom tswv),
tus coj plaub tsaws ntug tsis muaj cai hais thiab cem nom tswv (nom
tswv tam vaj ntxwv), vaj ntxwv tsis muaj cai hais thiab cem huab tais
(huab tais tam yawm saub), thiab yawm saub tsis muaj cai hais thiab
cem lub ntuj lub teb (lub ntuj lub teb tam lub ntuj lub teb).
Vim peb haiv neeg Hmoobyeej suab/muaj peb tus mooj kav moj coj (kab
lis kev cai; culture) li hais saum toj no (ib txheej qhuab dhau ib
txheej, ib tis hais dhau ib tis, ib tiam coj dhau ib tiam, ib phaum
tswj dhau ib phaum, thiab ib tug kav dhau ib tug) los tau txhiab
txhiab xyoo dhau los lawm xwb.  Yog li ntawd, thaum peb pom ib txhia
hais lus saib tsis taus los yog taw tes li ub li no rau tej laus tej
hlob, tej niam tej txiv, los sis tej npoj yaig kwv luag ces peb thiaj
pom tias zoo li muab ua (hais) tau phuj dhau hwv lawm.
Tam kuv xav mas tseem tshuav deb mas peb haiv Hmoob thiaj li mus caum
cuag luag pej kum haiv.
NeoHmong

Peb yuav tau paub tseeb hais tias sib cav, sib thuam ho yog dabtsi.
Sib qhia no ho yog dabtsi.  Luag tus txawj ntse ces luag sib qhia.
Cov tsis paub txaus ces thiaj li sib thuam, sib rhuav.
Hmoob txoj cai raws li poj ua cia yawm ua tseg tsis yog ib yam phem,
ruam, los yog yuam kev.  Nws yog ib qhov kev taug kom sawv daws ua
dabtsi los yuav tsum ceev faj ua ntej tso mam ua.  Luag hais tias tej
tijlaug, tej niam tej txiv, tej coj noj coj ua, txawm luag ruam npaum
li cas los luag noj ntau diav mov dua (luag muaj experience dua).  Yam
yus tsis tau pom dua los luag pom lawm.  Yam luag tsis tau hnov dua
los luag hnov lawm.  Yog li ntawd, txawm yus ntse npau li cas los nyob
li txoj kev yus twb tsis tau taug dua ces yus yeej tsis paub tias tom
hau ntej muaj dabtsi.  Tsis txhob rawm khav ntse es huas ntej tsam
ntsib nab.
Lub teb chaws Asmelikas no yog ib lub teb chaws ntse heev, ntse tsis
kawg rau The Supreme Court of the United States.  Kawg Supreme Court
kiag los tseem yuav tau ua raws "PRECEDENCE", raws li tej poj yawm tau
ua dhau los.

Koj hais los yeej yog lawm nawj,nws tsis yog 100%... tabsis tej laus
yeej paub thiab pom tau tias tus neeg twg coj lus tsis tus, tus ntawv
yeej tsis raug ntseeg pes tsawg.
Tsis tas lino xwb, nij hnub peb yeej paub tias, tus neeg twg nyiam siv
los lus twg ntau... tsis ntev tom ntej tus neeg ntawv yuav zoo li ntawv
vim tias, ib los lus mas zoo li ib lub noob.  Yus hais ib zaug, yus cog
ib lub noob rau hau yus lub hlwb. Yeem hais ntau, yeem cog ntau.  Neeg
lub hlwb no mas nws tsis xais tias yuav yog lub 'noob" (los
lus/tswvyim/kev xav = thought) zoo los phem (positive or negative).  Yus
lub hlwb tsua cog cov lus, cov kev xav (dominat thought) es ua manifest
kom tau rau yus xwb.
Lino, tej laus yeej puab tej no zoo, yeej pom txog tej no es lawv thiaj
piv txoj lus tias, "mam noj mam ntsaig, mam xav mam hais".  Tsis tas
lino xwb, ib tug neeg nws tshaus hais tau tej lus uas new muaj peevxwm
xav tau, xav txog xwb... es tej laus thiaj piv txoj lus tias, "nrab neeg
hais nraj lus, me neeg hais me lus".
Tsis tas lino xwb, tej laus kuj hais cia tias, "neeg ntse hais qhov yog,
neeg ruam tsis khib zog
Neeg ntse hais yam tseeb, neeg ruam tsis khib xeeb".
Thaum yus yuav hais tau ib los lus taw los, first, yus yuav tsum tau
'xav' ua ntej tag, yus xav tau, yus thiaj yuav muaj los lus hais tau.
You may have experience, when you have a blank mind...NO words come out
- 'coz no thought... then no words!
Tej koj hais no yeej muaj tseeb tabsis nws yog hais txog txoj kev sib
hwm, respect xwb. Nws tsis yog ib qhov txhiav kev tsis pub yus hais lwm
tus.
Qhov no, kuv ho xav txawv koj zog lawm. Kuv xav mas nws tsis yog vim peb
Hmoob tej kab li kevcai TABSI nws yog vim tias, nij hnub no, peb tuaj
nyob cov tebchaws vammeej no es peb tuaj raug luag tej "dab negative"
tebchaws no lawm xwb. Xyov nej puas xam pom li kuv pom - kuv twb tuaj
nyob tebchawm vammeej no tau 36 xyoo; kuv taa pom tias cov tebchaw
vammeej no mas yeej muaj negative tshaj plaws. 100 yam yus hnov yus pom
mam nws yeej muaj txog li 70-80 yam uas yeej yog negative xwb.  Lino,
yog yus tsis npav siab tiag tiag  thiab tsis twj lim tiag tiag ces, yuv
niaj hnub rau tej lus/kev xav negative no poob rau hauv yus lub hlwb li
lawm... Ntev mus, yus cia li xav li luag neeg, hais tau luag lus - zoo
li luag tus niag noog li lawm!!!
But, we may not realise that it is because we have been programmed for
so long so we become like cov neeg negative li pejkwm neeg tebchaws no
lawm.
The more we say or act in the negative way, the more we re-inforce our
past western-programming!
So... yus txob lam mus hmloog ub hmloog no, we need to be more aware of
what we hear and more critical (not just be critical for sake of being
critical) but so that we can pass judgement on everything that come our
way before accepting it (let it planted on our brain).
Qhov no mas kuv xav tias peb cov Hmoob tias no yeej yuav pauv tau me
ntsis lawm.  Peb tsis txhob mus hais txog thiab tos "peb haiv Hmoob" -
but just talk about each one of us - ME and YOU xwb.  YUs yuav tau hais
txog ntawm yus tus kheej xwb.  Yus tshuas control tau tau yus tus kheeg
xwb. So...just imagine, yog peb muaj coob tus Hmoob ua tau qhov zoo
lawm, peb Hmoob kuj yuav pib majmam zoo mus thiab. Peb hais neeg Hmoob
yuav zoo licas mus lawm yam tomntej depend rau peb tus kheeg... and how
many tau pau siab pauv ntswv, txhawj xav, coj lus taug, mam xav mam
hais.
MOre later...
Pao
--
Posted via Mailgate.ORG Server - http://www.Mailgate.ORG

Yeej tseeb yog li koj hais lawm.
Tabsis you yuav ntse npaum twg los, tej lauj kuj tseem tau hais cia tia,
muaj teb tag tseem muaj ntuj thiab.
There is always something up there that we do not know.  Yuav yuav paub
npaum twg, yus tss txhob mus khav-khav.
YUs ho paub lawm los yus tsis txhob mu thuam, mus rhuav lwm tus. Yus
yeej tsi yog ib tug neeg perfect tau li!!
Ua ib tug tib neeg nyob, nws yeej muaj tus ntse, tus ruam.  Tus ntse kuj
tseem yuav vam tus ruam ib hnub xwb li. Tus ruam los yuav vam tus ntse.
We exist in a state of symbiosis... tsis muaj leej twg yuav ua lub neej
tau ua ib tug neeg twmzeej tib leeg.
So...Mysterious King... Thanks for sharing your thought.
Pao
--
Posted via Mailgate.ORG Server - http://www.Mailgate.ORG

Hawj,
salut to your remarks, i must say that your remarks very details and
orients to the point. i appreciate your inputs and thoughts, it was
the most remarkable piece that i ever came across.
here is my opinion about this forum:
yus cov hmoob, yog kuv kawm tau dr thiab kawm ntawv siab zog lawm ces
kuv hais los lus twg yuav tsum yog li kuv hais xwb, tsi pub muaj neeg
hais tshaj kuv li. yog hais tshaj ces kuv txawm yuav hais lis ub hais
li no--es thiaj li muaj cov tuaj singlely pinpoint li Zab_dag aws. li
nej ob peb tug ua tij hais tag los lawm aws, yeej tsi muaj leej twg
yuav ntse thiab txhawj coj tshaj li leej twg. thaum yus hais yus cov
lus thiab reason tag, yog luag lwm tus hos pom tsi yog lawm los, yus
yuav tsum tig los muab yuav qhov reason thiab purpose saib zoo zoo
duas seb qhov twg zoo tshaj tso os. es yus txhob mus claim yus tej
experience li ub li no, hais li ub li no rau tus neeg ntawv.
cov neeg ua lawv khiav tawm tej qhov heat zoo li lub forum no mus
lawm, yog tej no twb stand tsi tau thiab mloog tsi tau lawm ces, tsi
tag yuav hais tias los ua tus coj li aws.  li neohom hais rau kuv os,
tej tswvyim thiab lub sib cev li no xwb twb mloog tsi tau ces yus yeej
kho tsi tau yus tus kheej li aws. yog tus txawm yuav cem phem thiab
hais li zab_dag los, yus yuav tsum hais lus luag ntxhi xwb, vim tsi
muaj ib tug neeg ua yuav yeej txoj kev zoo li.
txawm kuv hais tag lawm los, yog kuv qhov reason tsi txau, luag cem
thiab hais rau kuv ntau me ntsi los kuv yuav tau tig los saib kuv qhov
sources thiab reason aws. tos hmoob mus tsi tau li los, yeeb vim hais
tias, yog kuv tau hais los lus no lawm ces kuv yog tus ntse tshaj
thiab yog tshaj xwb--li no es thiaj li zoo li Hawjlao hais aws.  one
needs someone to hit one on the head to be able to learn.
--Many times I have seen high potential people fail because they
lacked growth potential. unable to learn from their mistakes, they
would not accept constructives criticism, and they used their
intelligence to defend themselves rather than listen, learn, and grow.
--Failure in individual as self improvement of experience.
--Darkness cannot drive out darkness; only light can do that. Hate
cannot drive out hate, only love can do that."
--Everyone surrounding you are just ordinary person as you.
--We are learning in a lifelong.
Born2beHmong_Men

Dr. Pov,
Ua tsaug ntau rau koj lub sij hawm thiab koj cov lus.  Ntshe yog kuv
txiav tsis raug koj lub tsib lus kev sib cav sib txhem lus
(criticisim) los xyov yog li cas lawm kuv thiaj teb tau koj niag xu
das.  Txawm li cas los xij, kuv tau to taub koj cov lus hais tias yog
leej twg hais lus/sau ntawv tsis zoo (phem) ces tus neeg ntawd yeej
coj tus cwj pwm raws nkaus li nws cov lus hais tawm ntawd ntag.  Yeeb
vim li ntawd, kuv thiaj teb koj ua tij tias qhov koj hais ntawv tshe
yuav tsis raug tas tas rau txhua txhua neeg uas hais lus phem lus
nkaus.  Qhov ib txhia siv lus nkhib nkhaus los tsoo (criticize) lwm
tus tej lus hais txog ib tug teeb meem (a specific issue), ntawd yog
nyias hais raws li nyias lub tswv yim pom txog rau qhov teeb meem
ntawd xwb yuav tsis kiv kiam tsis tau tias tus hais lus phem ntawd yog
neeg lim hiam thiab yeej coj cwj phwm phem li nws cov lus.
Nqi no kuj los yog li koj hais lawm thiab, tiam sis qhov Hmoob tej
laus hais ntawd tsuas yog lawv (tej laus) kwv yees hais lis qhov lawv
xav tau xwb nws tsis tau yog scientifically proved los tias tus neeg
hais lus tsis tus ces yeej coj tsis tus, hais lus tsis txaus ntseeg.
Thang Dr. Pov thov txim nawd, wb nyias pom mus nyias seem lawm, kuv
ntseeg hais tias yuav tsis muaj tseeb li koj cov lus hais tias "tus
neeg twg nyiam siv los lus twg ntau... tsis ntev tom ntej tus neeg
ntawv yuav zoo li ntawv vim tias, ib los lus mas zoo li ib lub noob."
Txhob xav li cas nawd nod yog hais lus qog raws tej laus qab li tau
luag qhov ncauj ua zog xwb, piv txwv, thaum ub VP tseem yau (me nyuam
hluas) mas VP coj lus tsis tsua tus (muaj ntsis dag, Hmoob hu yawg ua
niag "Pov Dag"), tab sis qhov no Hmoob prove VP wrong; qhov VP coj lus
tsis tus thaum yau ntawd tsis yog li qhov VP coj thiab ua.  Qhov no
txhais tau hais tias Hmoob cov laus twv ("paub thiab pom") tau VP yuam
kev deb heev.  Kuv saib yam li koj tus ua tij muab hais cuab tau dhau
zog lawm, unless scientific expirimental researches had been done on
this phenomenon and significantly proved tau tseeb tseeb tias ua tib
neeg nyob, yus "hais ib lo lus mas zoo li cog ib lub noob rau hauv yus
lub hlwb" lawm.
Dr. Pov, qhov koj hais no yog tej laus piv txoj lus hais xwb nws yuav
tsis muaj tseeb kiag li.  Hais txog fab lus no, tsis yog yuav mom
txheej ntawm koj tus ua tij, tab sis kuv xav hais tias qhov tib neeg
hais lus tawm (tawm suab ncauj suab lus) ntawd tsis yog lawv "muaj
peev xwm xav tau, xav txog" txij theem twg es lawv tsuas txawj hais
lus txij theem ntawd xwb.  Kuv tuaj yeem twv ntxhias hais tias tib
neeg kev hais lus mas txawv hlo (tsis thooj) li tib neeg kev muaj peev
xwm, kev xav, kev coj, kev ua, thiab kev coj yam ntxwv.  Li no, peb
thiaj pom tias muaj tej tus tib neeg nws hais tsis tau lus zoo (hais
lus dog dig xwb) tab sis nws ho muaj tswv yim, tom fab, thiab muaj
peev xwm heev li.  Qhov tseeb tiag peb yeej twv-tsuas-tsis tau tib
neeg lub hlwb, lub siab lub ntsws, txoj kev xav, thiab txoj kev coj
mus phim rau lawv (tib neeg) lo lus kiag li.  Dr. Pov, lo lus kawg
kiag (bottomline), yog tias muaj tseeb li koj cov lus saum toj no, ces
cov tib neeg uas tsis txhawj hais lus/hais lus tsis tau (Hmoob hu tias
cov ruam npav awb = muted people) yeej tsis "muaj peev xwm xav tau,
xav txog" dab tsis kiag li vim rau qhov lawv twb tsis paub hais lus;
txhais hais tias cov neeg ruam npav awb uas tsis txawj hais lus no ces
yeej tsis muaj siab muaj tsws, tsis muaj kev xav, tsis muaj peev xwm
xav, thiab tsis paub ua dab tsi li cov neeg ntshe txawj hais lus li
laid, puas yog?.
Koj hais yog lawm, tab sis muaj ib txhia tib neeg zoo li Zab Dag na,
nws yeej tsis mam xav mam hais li, tsuas yog ncauj puv lus ces hais
xwb.  Txawm li ntawd los yuav hais tsis tau tias Zab tsis xav li es
Zab thiaj li hais lwj hais liam li ub li no.
Kev sib hwm txawv deb kev txwv txiav tias koj yog tu yau, koj tsis
muaj cai hais tus hlob; koj yog tub ki, koj tsis muaj cai hais niam
txiv; koj yog niam txiv, koj tsis muaj cai hais tus coj plaub ntsaws
ntug ntawm koj cuab xeem, koj yog tus coj plaub tsaws ntug, koj tsis
muaj cai hais cov nom, etc.  Dr. Pov, ntshe kuv ho tsis noj mov Hmoob
loj hlob thiab tsis tau nrog Hmoob nyob los es kuv thiaj tsis paub
txog Hmoob txoj kev cai mooj kav moj coj no xwb laud.  Tab sis tam li
kuv paub thiab pom los mas Hmoob yeej coj li ntawd tiag ned, yus yog
tus yau lawm ces txawm yog cov hlob ua tsis raug thiab hais tsis yog
lawm los yus yeej tsis muaj cai hais lawv cov hlob hlo li, yog yus
tseem tawm suab thiab ces kawg mag nthe-"ua twj ywm koj yog tus
yau/koj yog me nyuam yaus tsis txhob los cuam tshuam/hais tej
hlob/laus/nom."  Thov koj ua tij ho qhia ntxiv, yog tias qhov kuv pom
no tsis yog li Hmoob kev coj, tswj xeeb kev hais rau tej hlob.
Yog tias Hmoob ho tsis siv Hmoob kab li kev cai los tswj Hmoob lawm no
ho yog kev cai dab tsi lawm thiab?  Kev peb Hmoob tuaj nyob luag ntuj
luag teb es tuaj yoog luag txhuj luag ci no nws tsis yog ib qho phem
kiag li, raws li kuv xav xwb nad.  Yog tias peb tseem nyob sab ntuj
tim ub (Nplog teb) mas ib tug me nyuam haus li kuv no xwb yuav tsis
muaj peev xwm los hais lus rau ib tug Dr. li koj tus ua tij no kiag li
nawd.  Yog yuav tau ntsib ib tug Dr. los sis ib tug nom mas yuav tsum
nkag txhos caug plia lias hauv pem teb mas luag thiaj tsa qhov muag
los xauj ib nyuag pliag xwb.
Dr. Pov, yeej yog li koj hais lawm, qhov zoo yuav tau mloog kom tog
tog thiab luj kom meej meej tso mam li tham tawm.
Li koj hais, kuv ruaj siab tias tom ntej no peb yuav lees txhais sawv
daws li lub nkhib nkaus thiab lus cov nyom ntau zuj zus ntxiv xwb.
Ua tsaug rau koj lub sij hawm mloog kuv cov lus.
Sib ntsib dua.
NeoHmong

Ua tsaug for sharing your knowledge with us regarding this issue. Thov
ho sau simple me ntsis thiab es peb cov niag awb nov thiaj raws tau
koj lw me ntsis thiab, puas tau?
Kawg no, ua tsaug rau koj cov posts uas koj sau tseg rau hauv no rau
peb sawv daws tau kawm. Koj muab sau tob dhau thiab cov dhau es nyeem
ntau ces hlwb ua kua dis tag lawm es, yuav ua cas?
ms

Dr. Pao,
Ua tsaug dua nawd.  Zoo li kuv pheej plam ntxhiab es muab tsis tsuam
tau koj tus lw pes tsawg, qhov tseeb mas yam li ib zog koj hais vuag
ib lub tswv yim txawv zog li los tsis sub.  Tsis tas li ntawd zoo li
koj pheej zais lus tsis kam tshab kom ntxaws meej lug li nad.  Txawm
li cas los nco ntsoov tias kuv tsis yog ib tug DOCTOR li koj no nawd.
Tej laus tej kev saib (observation) xwb yuav tsuas twv (predict) tsis
tau hais tias tus twg neeg "HAIS LUS" tsis tus ces tus neeg ntawd yeej
coj tsis tus los sis nws yuav coj tsis tus rau yav ntom ntej thiab
yuav ("hais lus tsis txaus ntseeg") raws li koj hais daim post dhau
los no.
Hais txog tej lus siv rau hauv kev cai dab qhuas (religion) mas yog
lus qhuab qhia kom sawv daws ua neeg zoo, coj zoo, thiab mloog hais
xwb.  Tej kuab lus keeb sam tom (profound word) kais xib (teaching)
koj hais no yog ib co lus ceeb xeeb los laj noob neeb xwb.
Tej zaum kuv kuj tsis paub txog tej yam koj hais no, tiam sim raws li
kuv tob rau koj cov lus saum toj no mas koj hais txog kuab ceem ntawm
tib neeg txoj kev xav xeev ras txuam rau tib neeg kev ua (experience)
dhau los xwb.  Koj sim hais lo lus "TXIV QAUB" no rau ib tug me nyuam
ua tsis tau noj dua txiv qaub dhau los meb, nws yeej tsis los qaub/aub
ncaug li tiag vim tus me nyuam twb tsis tau paub tias "TXIV QAUB" yog
dab tsi.  Tshaj txhais tau tias yog yus tsis tau ua dua dhau los, hnov
dua dhau, pom dua dhau los, thiab sim dua dhau los ces txawm luag hais
li cas los yus tsis xeev txog-yus tej kuab ceem roj ntsha hluas taws
xob (chemical electrical) yuav tsis sawv kub yus lub cev hlo li.
Yeej muaj tseeb li koj hais vim hais tias tib neeg tau tim keeb txuas
(associated) rau "TXIV QAUB" dhau los lawm ces thaum twg yus hais los
lus "TXIV QAUB" no ces tib neeg thiaj li los qaub/aub ncaug xwb.  Koj
sim hais ib lo lus txawv txawv, piv txwv, koj hais lo lus lub "TXIV
LIAB KHAU" no rau ib tug neeg laus seb nws puas xeev ras li cas rau
koj lo lus meb?  Kuv ntseeg hais tias tus neeg ntawd qaub/aub ncaug
yeej tsis si los li nad, vim 1). Nws  twb tsis tau hnov dua los lus no
dhau lo li, 2).  Nws twb tsis tau noj dua lub "TXIV LIAB KHAU" dua
dhau los li, 3).  Nws twb tsis tau pom dua dhau los li, thiab 4).  Nws
twb tsis paub lo lus "TXIB LIAB KHAU" no yog dab tsi li.
Hais txog kev "xav" thiab "lus" nyob ntawm tib neeg lub cev ces kuj
liaj muaj coob leej ntau tus tsawb fawb dhau los li koj hais ntawd
lawm tiag.  Tiam sim kev ib tus neeg twg hais lus tsis tus yuav qhia
tsis tau tias tus neeg ntawd coj tsis tus li koj hais nawd.
Ua tsaug rau qhov koj muab cov phau ntawv saum toj no qhia rau kuv kom
mus nyeem os nawb.  Yog muaj sij hawm no mam li mus nyeem seb puas
muaj ib kab/sob lus twg uas hais tias tus neeg twg hais lus tsis tus
vim yog nws txoj kev xav tsis tus ces nws yuav coj tsis tus los sis
nws yav tom ntej nws yuav coj li nws cov lus...hahahaahahha...
NeoHmong