Muaj ib tug kwvtij Hmoob hu rau kuv tias lub week no cov tub rog
Nojtuv thiab cov tub rog Ntses lwj mus tua peb cov Hmoob Cob Fab nyob
rau sab Phunpiab nyav kawg.  Cov tub rog no tua tuam phom mus rau
txhua lub kaum hav tag ces lawv mam li mus xyuas, nws ua rau peb cov
Hmoob Cob Fab nyob nyuaj kawg li.  Kev nploj tuag lawv tsis qhia.  Yog
nej leej twg ho paub thiab hnov cov xwm no no ces muab nws post rau
peb tau nyeem.

Chia aw qhov tseeb ces twb yog nplog ntshai tsam nplog swb txoj cai
haiv neeg nyob rau Geneva lub 5 hli ntuj no es nplog thiaj muab lawv
tua kom tu noob ua ntej tso, yog nplog txawm swb los ntiaj teb mus
tshawb los kom tsis muaj chaofa lawm ces tag xwb no os.  Yog tseem
muaj ces nplog yuav tau tu av rau hmong chaofa raws txoj cai haiv neeg
uas txhua2 lub teb chaws lees thaj tsob rau hauv UN xwb os. hos hais
txog CIA ces American twb swb rog vietnam lawm ces yog leej twg hais
txog CIA ces American tau plaub nrog tu neeg ntawv cev America yuav
muab coj ntsaws qhov taub li peb yawg hlob VP xwb os, nej cov hlwb hau
twb tsis qauj thiab nej yeej paub txog txoj cai Econamics and social
cultural right zoo lawm los sav, yog tsis ces txhob ua kamoo hmoob aw.

Tus kwv Tseebxwb,
Cov lus koj hais muaj tseeb tiag, nplog yuav clean nplog lub teb chaws
ua ntej yuav mus teb tau rau koom haum ntiaj teb, tab sis txawm ua
nplaum cas los yeej ua tsis tau rau Hmoob suaj kaum li, niaj hnub no
nplog yeej tsis pom qab yuav mus teb zaj twg tau rau tim nraj nrig
koom tim haiv li, kuv xav tias zaum no yog ib zaug uas loj heev txog
kev tuaj sib hais cuam ntawm Hmoob thiab nplog rau hauv Geneva ntawd.
Hmoob yuav tau tua Hmoob daim phiaj xwb mas UN thiaj paub rog Hmoob
hais , ho yog Hmoob tseem mus zuag lob ntau yam los xyaw thiab ces
tsis muaj kev tawm, Hmoob muaj tib txoj kev rau Hmoob taug lawm xwb,
txoj ntawd yog Hmoob- Hmoob nkaus xwb mas thiaj mus dhau, thaum mus
dhau lawm mas cov neeg uas tseem nyob hauv Hmoob qhov av Hmoob li nqua
hu los ua ke tas nrho rau hnub ntawd.
YTK

Bawg Chia,
Koj puas tseem tshuav kwvtij nyob pem roob ma? Cas sawvdaws nim paub
plaub tas npaum li tabsis xyov puas muaj leejtwg muaj siab muaj ntsws
nrog hlub Hmoob thiab txhawb Hmoob.
Bawg YTK,
Koj los yeej tawm tib co ncaujlus Hmoob Hmoob xwb tabsis tsis tau pom
koj nqis tes li sub na..
Sawvdaws nyiam tham lomzem xwb tsis kam tham txog Hmoob lub neej raug
caum tua thiab tsim txom li, puas yog Hmoob twb plhis yuav tas piv tau
li thaum ub cov ntses pasnis-n plhis ua nas tsuag uas ib ya yog ntses
ib ya twb ua lub cev nas lawm?
Tej thaum tham txog Hmoob los lus Hmoob xwb los twb ua rau Hmoob ciaj
yeeb ncuab, thaum tham txog Hmoob tus ntawv xwb los twb sib faib ua
pab lawm thiab.
Cov uas muaj siab ntsws sib pab tiag nawb. Luag tua peb yam tsis
ntshai li lawm.
X Z

Hnub twg nej hu tau av lawm kuv mam los pab nej txhim kho fab kev ua
new technology xwb.

Kwv Xav Zoo,
Thaum peb yuav los qoov sua ua ib haivneeg, txawm yog kwvtij thiab
tsis yog los puav leej yog peb Hmoob ces sawvdaws puav leej yog
kwvtij.  Peb play politic mas tsis yog kwvtij xwb thiaj yog, nws yuav
nyiam yog xeem Hmoob twg los xij tsuav yog peb cov ntawd hais lus sib
haum thiab nkag siab mus tib kis xwb ces peb yeej yog kwvtij  lawm.
Ho yus tus kwvtij txheeb txheeb los yog nws tsis nyiam thiab hais lus
tsis sib nkag ces nws yeej tsis yog yus tus kwvtij ua kasmoos, nws
tsuas yog tus kwvtij ntawd kev noj nyob xwb.

Bawg ntujkag,
Kuv los xav kom cov uas nyiam ua, ua tiag tiag ces peb cov muaj siab
ntsws cia li pab lawv kiag thiab seb puas muaj kev cawm tso peb tej
neeg. Koj tus uas txawj txuj los yeejmeem txhawb thiab thiaj muaj chaw
rau koj siv tej txuj tshiab rau hauv koj haiv neeg.
X Z

Xavzoo,
Hmoob ces khav ntawm ntugcub thiab tuaj deb-b qw xwb os. Yog yus ua
tsi tau ces txhob mus cia siab rau Hmoob lawm. Cia kuv mam piav ib zaj
dab neeg rau koj mloog.
Ntau xyoo dhau los, Nyablaj tuaj tua Hmoob thoob plaws txhua txhia
qhov chaw ua rau Hmoob tej pojniam me nyuam tawm mus nrhiav noj tsi
tau rau qhov twg li.. Hmoob mas ib hmos hu Fajkhaum txog 2-3 zaug. Kuv
muab xav-v, kuv tias yog muaj tseeb li no ces cia kuv mam qhia nej ua
ib teg haujlwm rau ntiaj teb tuaj nrog nej saib xyuas.
Kuv set cov nyob havzoov pib Xas Niam, Npaum Kiab, Moos Cab, Nas Xus,
Vas Vias, Nas Moos, Phus Npiab, mus rau puag pem qaum Phoos xab Vam.
Kuv ceebtoom rau xab tham thuj Miskas tsi pub neeg txawv tebchaws taug
kev nruab av mus rau yav qaum teb rau lub sijhawm ntawd. Kuv set cov
tub sau xovxwm Reuter thiab Bangkok Post mus nyob tim Vees Cam tos
muab xov.  Kuv muab xovtooj cov xab tham thuj txawv tebchaws hauv Vees
Cam rau lawv. Thiab muab cov xovtooj ntawm cov tub xov xwm tibsi rau
lawv. Kuv teem caij rau lawv kom sawv ua neeb  tib txhij, tib lub
sijhawm thiab xa cov xov kom thoob plaws rau hauv cov xab tham thuj
thiab rooj xovxwm txawv tebchaws nyob hauv Vees Cam. Dev niag qau e...
Thaum txheeb qhua ua neeb muaj tib pab nyob Vas Vias sawv xwb. Tsam no
cuag li yus cuab lub laujkaub to qab rau Hmoob.  Kuv tseem tshuav pab
nyob Vas Vias a big apology.
Hmoob nis Hmoob.... nej leej twg yuav khav txij ntuj los khav mog.
Hmoob txoj me kev tsi sib koom siab yeej coj Hmoob mus tsi txog HAIV
ib zaug li nawb. Leej twg tsi tau pom niag Dej Dag ntawd lub siab tsi
nqig los kav tsij mus ua nawb.
Kuv ib txwm qhia nej tias lub niag HAV TWM ntawd peb tsi yuav 30,000
tus neeg mus tsuj os lawv. Kuv ib txwm hais rau nej lawm tias yog nej
hlub Hmoob tiag ces 200 leej xwb peb ua yeej lawm nawb.  Hais li no
xwb tsam nruas hnov nruas to qhov Suav hnov ces Suav ho tuaj hlais
nplaig lawm thiab.

Bawg Chia,
Lub npe Hmoob ces yog tib pab xwb nawb, pab hais rau koj tej phoojywg
kom nrog lees txhua. Kuv los hais rau kuv tej tibsi thiab.
Koj tus uas muaj muaj xwm thiab paub ntau, tsam no kwvtij Hmoob puas
muaj tej pab uas ua dabtsi ua tiag tiag lawm ne..? Lawv tej cujpwm
puas nce qeb thiab? Ib sij hnov luag tua peb Hmoob xwb es tsis hnov
leejtwg hais dabtsi li, los yog sawvdaws ntshai lub cooj kav hlau es
hais tsis tau ib lo li na..? Luag tua Hmoob twb tsis mag nyob lub cooj
kavhlau, Hmoob hais xwb es nim ntshai na. Koj puas pom tshuav ib pab
twg uas tseem tsij qujqees rau Hmoob lub npe HAIV thiab?
Koj pab ne puas ua tau pa lawm thiab? Yawg Freedom I pab ne puas tseem
muaj sia ntoj ntoj thiab? Plaub ib2 nej caj npab puas tseem ntug ntoob
thiab? Cov khawb ntxa ne puas tseem ua pa sujsoom? Pab Hmong Diaspora
leadership council ne tog qab thu dej lawm los tseem ntab? Bawg Xeeb
lawv cov whpc, cwhp ne ceg tawv pluav lawm xwb los tseem ncaws taus
pob tom tshav pob thiab?
Nej sawvdaws zam thiab nawb vim tsam no luag tus nyuj nrau av ya txaws
lug hauv tshav lawm es cas pheej tsis pom peb tus nkag los rau hauv
tshav li. Yog koj paub pab tham qhia thiab kom peb ho pw tsaug taus
zog thiab.
X Z

Bawg Fajkhaum,
Uatsaug qhov koj tau sim pab Hmoob ib zaug, yeej yog kev lawm raws
qhov kuv xav. Tabsis kuv xav tias cov muaj tswvyim zoo li koj tsis
txhob thim yoojyim ma. Koj thim lwm tus muaj zoo tswvyim thim, peb
tuaj sib qhia cov tswvyim thim xwb es puas muaj tus kam ua lawm ne?
Ua tiag nyiaj ntxeem pab Hmoob kom tag yus sim neej os nawb. Koj tsis
ua lawm los koj ho tham hem thiab ces cov tsis tau muaj peevxwm yim
huab tais. Cov tim ub nim yuav ua tau li koj xav na, cov uas kawm tau
txuj nyob ntawm no twb hajyam tsis ua tau thoojtxhij. Majmam os nawb.
Yus tus peevxwm yeej yuav loj hlob thiab laus tau, nws yuav siv
sijhawm.
Twb muaj tus ua li cov Vasvees lawm ces twb yog nce qeb lawm, koj cov
Hmoob yeej tseem tshuav kev kho ntau. Koj tus kheej los yuav tau xyaum
tiv kom txog thaum Hmoob ciaj nawb.
X Z

Tus kwv Xavzoo,
Kwv Xavzoo, kuv yeej pab Hmoob Chaofa ntev heev los lawm, yus yog
Hmoob yuav tau hlub thiab hwm yus haiv neeg Hmoob, kuv yeej ib txwm
hais tias tus mab sua zoo tshaj plaws mas twb zoo tsis npaum li yus
tus kwv tij Hmoob uas phem tshaj plaws. peb nco ntsoov peb mus txog
nram mab sua luag tsis pub mov rau yus noj, hos yog mus rau hauv ib
yim Hmoob twg los xij yeej tau mov dej txias noj. Peb tsuas tu ncua
kev sib koom kev sib ntseeg siab lawm xwb, thaum twg peb paub tias yog
peb ua ib pab lawm lub zog loj ua tau dej num, ces yeej muaj chaw mus.
Kuv pom koj ntau los lus uas hais rau tuv kwv Ntujkag  saum yeej yog
lus heev, yog peb txhua tus nkag siab li koj hais ces zoo lawm. kuv
ntseeg tias peb Hmoob yuav los sib sau ua ib pab ib pawg ib hnub xwb
xwb.
YTK

Kwv Xavzoo,
Hais txog ntawd peb Hmoob cov phaw nyuj mas nyias yeej tshuab thiab
nqov heev kawg, tab sis tsis muaj tus yuav muaj cuab kav mus sib nraus
rau tom tshav rau sawvdaws tau saib li.  Nyias lam khav nyias kub zuag
tab sis nws tsuas khav hauv nws lub nkuaj xwb thaum twg cab tawm sab
nraum ces nws tseem tais maum. Kuv qhia rau koj tias peb tus phaw nyuj
yog nyuj mos tseem tab tom pub zaub thiab pob kws kom ntug txaus thiaj
yuav nrau yeej luag lwm tus.  Yog li peb yuav tau siv li 2 lub xyoos
los pub nws.  Yog li koj tsis txhob poob siab, yog koj muaj siab cia
saus yuav xav pab pub tus nyuj mos no los feel free.  Cov Hmoob pom
thiab xav li peb xav kuj muaj tsis coob, tab sis cov Hmoob feem coob
yog cov ntsaw nyiaj thiab ua nom dua li ntsaw haiv, cov thawjcoj coj
tsis ncaj thiab hais lus tsis tseeb ua rau Hmoob tsis sib ntseeg Hmoob
thiab Hmoob yog ib cov raug luag dag yooj yim.  Zaum no peb yuav los
daws Hmoob tej teebmeem thiab qoov sua Hmoob nyob txhua lub tebchaws
los ua ib tsob ua ib teg tsuj.