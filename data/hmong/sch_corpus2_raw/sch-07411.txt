Dr. Pao,
Yog ua cas koj ho xav paub?  Yus twb tsis mua feem xyuam nrog luag tswj
teb kav chaw thiab lis luj tej kev tsa rooj koom txheej li es, yus yuav
ua li cas muaj cib fim mus paub txog luag kev thaj tsob li cas rau li
cas mad?
Yog koj xav ua suav laus noog tw dais ces kawg yuav tau ya mus tim Vees
Cam li Wayne lawv ob peb tug ntawd es mus noog Nplog tim ntsej tim muag
xwb las, yuav kom paub tseeb na.  Cov niag nyob sab nraud ces yeej tsis
paub txog tej txheej xwm uas Nplog ua tswv cuab (kev lis luj) ntawm
ASEAN li os.  Feem ntau ces sawv daws tsuas yog hais qog luag lwm tus
qab xwb.
NeoHmong

Yus tsis yog yuav mus nrog luag tswv kev tebchaw... tabsis yus kuj muaj
cai paub txog kev txawv-txav hauv tej tebchaws ntawd... vim tias yus
kuj tau them se ntau txhawv es yus tej se kuj ho raug Aust xav mus pab
luag lawm thiab... Lino, yus thiaj muaj yus cai mus taug nad... Tsis
yog yus yuav mus nrog luag sibtxeeb rooj - yus twb nyob yus kaj siab
lug lawm es yog luag muaj rooj rau yus,  yus tseem yuav thov tsis leeg
tiag ned...
Nqe ob tuaj, yus kuj tseem muaj kwvtij neejtsa nyob kev qubqab... yus
tau zoo nyob tim no lawm los yus kuj tseem yug los ua ib niag hmoob
thiab... ab!!! tejzaum, yus yuav tau mus taug saib-xyuas lawv thiab
vob? - Saib koj ho xav li cas...nyob sab tim koj?

Dr. Pov,
Koj twb muaj koj li Australia representative nyob tim Veem Cam ne, khaw
kiag xov tooj ces xov tooj ncaj nraim mus noog kiag Aust Embassy xwb,
leej twg thaiv yus kev ma?  Peb cov nyob tim US los cia li xov tooj
kiag mus noog US Embassy tim Vees Cam xwb, yog xav paub no.  Tab sis,
tab sis, kom nco ntsoov tias yus cov reps tsis yog mus ua hauj lwm rau
Nplog Liab nawd, lawv yog mus ua hauj lwm rau yus lub teb chaws raws li
yus tus nom txib xwb.  Yus Ambassador yuav paub tsis txog Nplog tej kev
"At What expense?... at what cost to Laonai and Laonok?
How much the Show case (Vientiane and its people during the Summit)
reflect the actual state of Laos? and more?" li koj noog nod nawd.
Yog tias Australia Embassy pab tsis tau koj no ces koj mus saib tau xov
xwm hauv US Embassy ntawm http://usembassy.state.gov/laos/.
Kuv xav tias yog ib qho tswv yim zoo rau koj mus kiag tim Nplog es mus
taug seb Australia Embassy siv koj cov nyiaj li cas rau li cas lawm
nawd?
NeoHmong

Ua tsaug...
Mam saib xyuas li koj qhia txog.
Ua tsaug dua...
pao