NP,
Kab ntsab ib tsoom phooj ywg sawv daws.  Zoo siab ntau tau tuaj ntsib
nej sawv daws nyob hauv cyberspace internet no.  Raws li kuv paub mas
cov lus hauv kwv txhiaj (terminology) mas txhais li no:
Fab = theme or topic (yog koj txawj kwv txhiaj lawm ces "fab twg" los
koj yeej hais tau) txhais hais tias koj txawj txhua fab xws li kwv
txhiaj plees, kwv txhiaj ua nyab, kwv txhiaj tsiv teb tsaws chaw etc...
Txwm:  1 txwm = 2 nqe.  Ib txwm kwv txhiaj mas muaj ob nqe lus sib dhos
nyob rau hauv.  Feem ntau kwv txhiaj mas muaj thaj tsam 3 txwm mus rau
5 txwm xwb vim yog ntau tshaj ntawd ces zaj kwv txhiaj yuav ntev dhau
lawm.
Kaj Ntug

Ua tsaug
So would this be right (hypothetically):
Ib zaj kwv txhiaj = 3-5 txwm
1 txwm = 2 nqes
1 nqes = ? (at least ob lus suab sib phim)
NP

Phooj ywg Kajntug,
Ntshe "fab" yuav tsis yog "theme or topic" pob? tam li paub mas Hmoob
kev hais kwv txhiaj yuav tsum muab 2 fab los sib dhos thiaj tau ua ib
txwm kwv txhiaj los tsis sub laiv. Tsis tas li ntawv xwb 1 "fab" kwv
txhiaj twg yuav muaj 2 txheej (nqi) lus sib ua ke. Yog li ntawd 1 txwm
kwv txhiaj thiaj muaj 2 fab lus hos muaj 4 txheej lus.
Kuv los kuj tsis paub zoo thiab mam cia cov pro li phooj ywg Moobsib,
Phwvnyawm, Charlie, thiab coob tus los qhia peb kawm.
NP, kwv txhiaj Hmoob is rather complex, however, it is a very simple
system. Veryone uses pretty much the same standard to hais kwv txhiaj.

NP,
Nov yog piv txwv ntawm ib txwm kwv txhiaj ntawm Txawv Pov Vaj ib zaj
kwv txhiaj.
Nqe 1 ntawm txwm 1:
Hom ntum os niam leej ntxhais....... txog poj xob caig es poj xob laig;
nim txog yawm xob xyoo es yawm xob nroo es yuav tua nthwv ntiaj teb no
tuaj tus ntoo qhuav.  Cas thaum koj tseem ua nkauj qas yeev nyob cas
kuv ntsia koj mas niam tsis zoo luaj twg hos; cas niam no koj ua nyab
zoj zim rov tas nrho es cas tawm rooj plaws kuv ntsia lub ntiaj teb mas
nim nphob lawm tej sis xuav.
Nqe 2 ntawm txwm 1:
Hom ntum os niam leej ntxhais....... txog poj xob caig es poj xob laig;
nim txog yawm xob xyoo es yawm xob nroo es yuav tua nthwv ntiaj teb no
tuaj tus ntoo ntsaj.  Cas thaum koj tseem ua nkauj qas yeev nyob cas
kuv ntsia koj mas niam tsis zoo luaj twg hos; cas niam no koj ua nyab
zoj zim rov tas nrho es cas tawm rooj plaws kuv taug txoj kev twg los
nim nphob tsuj tsus mus ntsu quav zaj.

Zoo heev
NP

Phabej,
Ib txwm kuv loj hlob nyob rau peb sab teb chaws Xeev mas kuv ho tsis
tau hnov dua hais tias ib txwm kwv txhiaj no mas muaj 2 fab.  Kuv tsuas
hnov hais tias ib txwm kwv txhiaj no mas muaj 2 nqes no xwb.  Thaum kuv
hnov Hmoob siv lo lus "fab" no ntsig txog kev hais kuv txhiaj lus taum
mas yog thaum sib lwv kwv txhiaj hauv thav pob los yog hauv rooj tshoob
xwb.   Lawv hais li no, " Yuav hais fab twg tuaj los tau tag nrho tsuav
txhob yog hais qhov dev qhov npua xwb."  Tej zaum yog kuv tsis tau paub
deb xwb.  Ua li koj hais mam ho cia cov txawj ho los qhia peb ntxiv
mus.
Kajntug

Phabej thiab Kajntug,
Kuv tsis paub qhov Fab zoo..tab sis yuav muab txhais li neb hais los
yeej yog tag tib si.Nws yog ib los lus (general).
Txwm 1.
Niam leej ntxhais poj sua tuav txhuv tsua.
Yawm sua tuav txhuv tuaj raum toj.
Chim koj ces chim daj.
chim kuv ces zoo puav tam txiv nyuj nees nuam nchos cev nruj nrees tsis
xav noj loj.
4 nqe lus 1 fab.
Niam leej ntxhais poj sua tuav txhuv tsua.
Yawm sua tuav txhuv tuaj raum khaub.
Chim koj ces chim daj.
Chim kuv ces zoo puav tam txiv nyuj nees nuam nchos cev nruj nrees tsis
xav noj zaub.
4 nqe lus 1 fab.
1 txwm muaj 8 nqe lus muaj 2 fab.
Mam nug cov laus saib puas yog li no.

phooj ywg Phwvnyawm,
ua tsaug ntau uas koj ho los pab qhia peb txog kwv txhiaj thiab os.
raws kuv paub mas peb sab hmoob Moo Loob mas peb yeej hais fab, nqe,
txheem, thiab txwm xwb. hais li koj hais saum toj no puas yog kwv
txhiaj fab txooj no or txwm txooj no?

Vow!.... interesting discussion!...
Kuv ho tsi paub lawm hab nawb, puab yawm.. Peb cov nam Moob Leeg
(xiavtwv) nuav mas, raws le kuv nov dlua lug, yog tej tug kws kws txawj
heev lawd ces luas yuav has tas "yawm hov los sis tug puj hov mas loj
sim txawj, yuav has phaab twg tuaj los tau." nuas mas txhais has tas,
yuav has lug txaj dlaab tsi los tau taag nua ov... Tej zag tej pawg
Mhoob ho muab lu ntawd has tawm ua "faab" nua los kuj tau hab.
Dlua le ntawd ces tsuas has tas:
- Ib zaaj lug txaj (kwvtxhiaj)
- muaj 2-5 txwm
- ib txwm twg muaj 2 nqais kws has lug sis dlhos.
Saib yawm Tsujsua puas muaj dlaab tsi lug clear ntxiv?
MS

Phooj ywg Moobsib,
Ua tsaug. Ib rab teb ib tsa txuj ho...kuv tsis paub lawm yog li na. Ua
li fab, phab, sab, ho sib txawv li cas no? Nej cov uas paub ho pab qhia
sob.