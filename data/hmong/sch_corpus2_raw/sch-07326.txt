Dr. Pov,
Cov nyiag nplog no koj nrog lawv cam tsis tau vim lawv paub tias lawv
caum tsis tau peb hmoob qab li lawm.  Kuv xa tias koj paub lawm hais
tias peb cov nyob rau Mekica no ua hauj lwm heev kawg txog yuav cawm
peb cov neeg nyob rau tom qub qab.  Yog muaj cai koj mus rau
hmonglaoradio.com mloog xov toojcua hmoob.
Tsis tag li ntawm, koj yuav tsum zais koj tus kheej, tsam nplog liab
ua li cas rau koj.
sib ntsib dua
-cm

Cov phoojywg Hmoob txhua tus,
Yog leejtwg tau pom tsab xovxwm no es nws yog Hmoob no ces thov kom
nco ntsoov tias kom Hmoob, yus hlub Hmoob ces yog yus hlub yus tus
kheej lawm ntag.  Yog leejtwg yog Hmoob es tseem tuaj sab tom Nplog
Liab cem Hmoob ces kom nws kav tsij nkaum zoo zoo tsam tsis tau chaw
nyob ces thaum ntawd yuav lig rau nws heev lawm.  Zaum no peb Hmoob
twb thaij tau tej duab los ua povthawj lawm, txhua zaus uas tshwmsim
nyob rau yav tas los thaum xyoo 1975-1980 tseem muaj ntau uas peb yees
tsis tau duab los ua povthawj.  Tsawm li cas los xijpeem lub ntuj pom
thiab peb pojkoob yawj txwv pom lawm.
Thov hais rau txhua tus Hmoob uas nyob Meskas teb es ib txwm tsis tau
raug Nplog Liab caum tua khiav nkaum toj roob hauv pes txhua zog, niaj
hnub no koj tseem qhuas Nplog Liab heev es tseem cem tias peb Hmoob
dag xwb.  Kom koj yuav tsum ua zoo tsam me nyuam LAIB xyuas koj nawb.
Tamsim no peb Hmoob yuav tsum rhuav kom tau tus nyablaj aliab ntawm
yus zos tas mas mam mus caum tus tseem nyab laj.
Cag Hmoob

Tus phooj ywg Caghmoob,
Tej zaum koj cov lus hauv qab no muab dhau nrim zog lawm poj? Nyaj koj
yuav xav tias hais kom tsiv li no mas cov nyuag Hmoob uas tsi pom li
koj pod thiaj ntshai es koj thiaj li tau kev dhia no tab sis kuv xav
tias ntshai yuav nqaim thiab tsiv tsi tshuam raws cai lawm pauj.
Ntsuas raws li tej lus koj hais hauv qab no ses yog koj paub tseeb
tias leej twg tsi pom li koj hais ces kawg muab nws sawb lawj kiag xwb
no laiv, puas yog? Yuav tau ua lub siab loj thiab siab ncaj los txoos
txhua leej Hmoob, (sab laug, sab xis) los nrog yus ua ib txooj lawm
mas thiaj yuav qhau yeej yus tus tseem yeeb ncuab. Yog koj tseem yuav
loj xov cov nyuas uas cav koj li ub li no thiab ces kuv txhawj xeeb
tias ntshai yuav tsi muaj hnub yeej koj tus yeeb ncuab.
Kuv xav tias qhov teeb meem ntawd ces lub ntiaj teb yuav nrog sawv
daws soj qab taug lw mus. Tus/cov uas tau txov cov menyuam yau no txoj
sia yeej yuav tau pauj kom tsim nyog rov qab ib hnub twg xwb, yog
tshawb tau. Ua ke ntawd peb ib tsoom hmoob los yuav tau xyuam xim
thiab ceev faj. Yog tau me ntsis cai lawd ces txawm yuav dhia kom dhau
nrim mas lub ntiaj teb no tsi yog yus ib leeg los yog ib tsob Hmoob
tswj thiab kav.
Sib ntsib dua,
Rhwbliag