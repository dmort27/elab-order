Xeng, yeej yog li koj hais. Kuv xav hais tias peb cov Hmoob mas yeej
yuav tsum pom tej kev no ib zaug xwb xwb thiaj li tag vim hais tias
kuv tus kheej kiag los yeej pom ntau tus Hmoob ua tsis zov lawv cov
menyuam me me li no. Kuv muaj ib tug phoojywg mas nws tus txiv pheej
muaj ntsi ua li no rau nws tus menyuam me me ua muaj li ib xyoo xwb.
Pheej muab qhov rooj xauv ces khiav khiav mus tom lub khw ua nyob ze
ze. Nws hais tias nws siv sijhawm li 20 nathi xwb tabsis nws twb tsis
paub hais tias ib tug menyuam me me ces ib nathi xwb twb ua tsev kub
hnyiab lawm no. Koj hais npaum li cas los tus txiv neej Hmoob no yeej
la mees li tsis muaj pob ntseg.
Pab tsev neeg no tusiab. Vaj tsev xia los yeej yuav tau tshiab tabsis
yus tej me tub me nyuam ces yog tej yam ua hloov tsis tau li. Yog zoo
li no lawm mas ntshe yuav quaj ntshav muag los. Peb cov menyuam yuav
tsum saib zoo zoo. Txhua txhua xyoo kuv mus tom tshav ncaws pob mas
pom cov menyuam poob zoo coob li coob. Kuv xav hais tias peb Hmoob mas
ua li cas yuav khib xuab ua luaj li no es yus tus menyuam kiag es
tseem ua poob zoo thiab. Peb tsis txhob mus hais qhov Ameskas tsis pub
peb nres tsheb rau ntawm lawv qhov rooj nas. Peb yuav tsum hais qhov
peb ua peb cov menyuam poob zoo ua ntej tso. Ua li cas tej no ho tsis
yog issue rau peb cov Hmoob? Where has our priority gone?
-M

Pab tsev neeg ntawd tu siab kawg. Tab sis qhov no kuj yog ib qhov zoo
lesson rau peb cov niam txiv Hmoob ua muaj me nyuam yau yau es pheej
tso tshav tau kawm. Peb ib cov niam txiv Hmoob mas yog lawv tsis pom
dej dag mas siab tsis nqig kiag li...tej case no twb tsis yog thawj
zaug, yeej muaj ntau ntau similar cases li no happened yav tag los
lawm; piv li tias muaj tej cov niam txiv tsis saib me nyuam es cia me
nyuam mus dhia daj vog nraum zoov raug tsheb tsoo, tsis saib me nyuam
es cias me nyuam tsheej pab mus dhia dej es poob dej tuag los yeej
muaj lawm. Ntseeg tias peb ib tsoom niam txiv Hmoob yuav muab tej yam
zoo li case tag los no los kawm thiab take lawv qhov responsibility
saib lawv cov me nyuam kom zoo ntxiv.