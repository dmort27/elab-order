Charlie,
Hahahaha...man, what can I say?  The world is turning upside down or
what?  Ua tsaug uas koj tseem tawm tuaj qhia rau sawv daws paub tias
"Hmong yeej qias neeg tiag," koj los lus no yog hais rau Hmoob txhua
tus siv, koj yog ib tug nyob hauv koj kab lus thiab nawd, "tabsis cov
neeg nrog koj sibcav no tseem qias neeg tshaj lawm thiab," sob no yog
koj hais tsi ntsees rau peb cov uas tsis pom zoo rau nej cov KUBXAJ
sab.
Charlie, kuv twb yeej los ib txwm hais qhia rau koj lawm tias kom nyias
nco ntsoov cheb nyias tog vaj tsev kom du du ua ntej yuav hais lus no
ned.  Ntsia ntxim li koj ntsawv saib kawg kiag li, tab sis zoo li lub
ncauj ho tshwv tswm lub ntswg koj nim hais tsis tau lo twg xwb laid
yuam.  Ua li koj puas tau mus npaj txij (ready) tuaj nrog kuv tos txog
Hmoob KUBXAJ tej kev "QIAS NEEG" mad?  YES or NO?  Xav kom zoo zoo ua
ntej tso nawd, tsam ces ho sav tsam koj li dej num KUBXAJ thiab od mog.
Txawm li cas los xij, zaum no koj pib tau me me lawm ces kuv yuav teb
koj los lus "cov neeg nrog koj sibcav no tseem qias neeg tshaj lawm
thiab," yog lawm peb qias neeg tshaj nej cov KUBXAJ tab sis peb tsis
tau mus DAG Hmoob ua rog nrog Nplog (ntxias Hmoob rau Nplog tua) ces ho
coj Hmoob nqi taub hau los muag noj muag haus thiab dhau ntawd tseem
coj Hmoob tej teeb meem tuaj ntxeev rau lub nriaj teb li ub li no.
Qhov no qhia tau hais tias leej twg yog cov qias neeg tshaj leej twg
mad?
NeoHmong
nothing

Nej cov no mas cas yuav txawj hais lus sib phim ua luaj li mas. kuv
nyeem nej cov lus mas tsis paub ntseeg tog twg li lawm tiag, tab sis
yog muaj tseeb raw li Neohmong hais tiag mas xoom khuas pab hmoob ua
tej hauj lwm "qias neeg" no yuav tsum raug mus txiav caj dab lauj. Thov
kom txhob muaj tseeb xwv peb lub npe "Hmoob" thiaj li tsis tswv qias
mus thoob ntiaj teb os.

SYS,
Koj yeej paub zoo lawm hais tias cov thawj Hmoob tim Meskas no mus DAG
cov Hmoob ruam ruam tim hav zoov kom lawv nkaum twj ywj zov hav zoov,
tuav teb tuav chaw ruaj nrees lub teb chaws twb muaj sai sai (lwm xyoo,
lwm xyoo, lwm xyoo...), xyoo dhau xyoo los tau 30 xyoo no lawm.  Ua ua
peb cov pej xeem Hmoob nkaum pem hav zoov twb tuag yuav tu noob.  Tej
yam no yog tej yam uas "QIAS NEEG" heev nyob rau peb Hmoob keeb kws
tiam 20 dhau los thiab tiam 21 no.  Ua li Hmoob tseem yuav raug DAG zov
hav zoov txog thawm twg mad?
NeoHmong

Thorns,
Tej lus kuv hnov Hmoob hais tawm no txawm yuav nyiam muaj tseeb thiab
tsis tseeb los tsis tseem ceeb, qhov tseem ceeb tiag ces tej teeb meem
Hmoob pem hav zoov uas hais no  twb yeej yuav tsum tau xaus puag ntxov
lawm nad.  Tsam no cov Hmoob nkaum pem hav zoov raug DAIG rau hauv
nruab nrab lawm, tog twg los ncav tsis cuag (yuav ua mus los tuag, yuav
tso tseg los tuag), ua li cas los tsuas tau tib txoj kev TUAG nkaus
xwb.
Hais txog ntawm daim VIDEO, thaum tau kiag daim VIDEO no lawv cov
KUBXAJ thiaj xav tias nws yog ib qhov puav pheej zoo yuav coj los piav
qhia nriaj teb, tshwj xeeb yog UN.   Tiam sis yuav tau muaj pej zeem
tuaj quaj qw thiab mas thiaj muaj tshoom thawj, yog li ntawd cov KUBXAJ
thiaj dag kom pej xeem Hmoob Nplog khiav los rau Thaib teb kom coob li
coob tau ua ntej cov KUBXAJ yuav muab daim VIDEO no mus tawg hais rau
UN thiab nriaj teb nyob Bangkok, Thaib teb.  Vim li no, Hmoob thiaj
khiav dog khiav dig tuaj nkaum rau Thaib teb thooj txhij tib lub sij
hawm ntawd yog tuaj tos Meskas lub qhov rooj qhib tso yuav tau tuaj rau
tim Meskas teb no.
Nws yog ib qho tu siab, tom qab lawv cov KUBXAJ mus qhib daim VIDEO no
tawg qhia UN saib nyob hauv Bangkok tim tsum rau hnub tim 5 lub 10 hli
ntuj, xyoo 2004 tas no (see detail at
http://www.factfinding.org/page3.html).  Ua ke ntawd lawv tseem hais
ntxiv rau UN tias vim yog muaj tej xwm txheej zoo li VIDEO no tshwm sim
rau Hmoob tim Nplog mas ziag no  muaj Hmoob thoj nam tawg rog khiav
tuaj nkaum rau Thaib teb coob heev (kom UN keb qhaim).  Thaum kawg UN
tsuas teb tib los yooj yooj yim tias cia mam soj ntsuam xyuas seb yuav
ua tau cas. That's it!
NeoHmong

Neohmong,
koj tsi paub tias Vwj Mais twb ploj txog tav li no. Koj tsi ua zoo
tsam  lawv taug tau koj qab ces koj taug Vwj Mais txoj lw ov. Ha ha ha.
Fajkhaum

Yawm Faj,
Koj has raug kiag lawm laud!  Hais txog ntawm yawg Vwj Mais ces ua li
tej laus hais, "tsis khob kuam los yeej pom dab" tag li lawm los mad.
Ua siab loj ma!  Yog hais li no xwb es twb thev tsis taus es tseem yuav
npaj siab nyas quav txias ua li ua rau Vwj Mais xwb ces tag hauv ris
lawm os.  Twb khav npaum li ntawd es txog kawg tseem rov los tsom
(txhom) cov nyuag hauv yus cooj xwb; tos mus tsis txog twg los vim yog
muaj tej lub cwj pwm-qauj qauj li no ntag laud.  Kev saib tos nim puag
qe ntev npaum li cas (30 xyoo no) los qe pheej tsis txawj daug li, qhov
tseeb, yog puag qe qauj nkaus xwb ned, puas yog?
Ua tsaug rau qhov koj pab ceeb toom faj seeb.
NeoHmong

Raws li peb ib tug tub Hmoob txawj ntse kawm tiav qhaab doctor rau faim
kev ua nom ua tswv coj teb tsaws chaws tau soj ntsuam tshawb nriav txog
peb yawg hlob vwj mai txoj kev ploj tuag tsis ntev tag los no mas nws
tshawb tau pom meej thiab muaj cov pojhmoob ua tim khawv ntsia ntsoo li
no:
Luag tus tub txawj kawm tiav qib siab tau los tshawb nriav kev ncaj
ncee ntawm peb yawg hlob vwj mai txoj kev tuag mas luag pom meej hais
tias cov koom sam nplog liab tau txhom yawg hlob vm mus chaws ntswg
thaum yav tav su yuav tsau ntuj kwv lam li 3PM. Luag coj nws mus com ze
rau ntawm ib lub zos Hmoob thiab tseem hu ib cov Hmoob tuaj saib kom
lawv paub meej txog txoj kev ntxheev siab rau nom tswv.Luag tau cog lus
rau cov Hmoob tuaj saib ntawd hais tias yog leej twg tseem hais tawm
rau laj mej pej xeem nom tswv hnov nchav teb ncha chaws thiab mas lawv
txhua tus cov tuaj saib pliaj liab vog ntawd caj dab yuav tsum raug
txiav tas tus thiaj li ua rau ib tsoom Hmoob tau xaws lawv cov qhov
ncauj los txog niaj hnub niam no tsis muaj tus muaj cuab kav tawm tau
suab. Luag muab vm khi com rau ntawm ib tug ntoo thiab muab tsim txom
yam phem kawg kiag. Luag xuas ib tug me nyuam nplawm xyoob khoob tuab
tuab maj mam nplawm nws ib nplawg pib hauv ko taw mus nto saum taub
hau, ua raug yawg hlob vm txom nyem sab nqaij tawv kawg kiag. Yawg tej
me nqaij dog ntsuab xiab, ntshav nrog tuj tawj txog thaum nws sia tu.
Tej xwm txheej no yog muaj tseeb tseeb, raws li peb tus tub hmoob txawj
ntse tau coj los tshaj tawm rau peb ib cov niam txiv pej xeem hmoob
nyob tim US no kom paub qhov tseeb. Yog nej leej twg tsis ntseeg los
sis xav paub qhov no kom meej ntxiv, yawg yeej qhib qhov rooj lug rau
nej txhua tus mus nug thiab yuav txaus siab txais tos nej tej lus thom
yawg txoj kev tshawb nriav txog peb tus thawj coj uas nws tuag yam tsis
muaj ntxa vim yawg yog tus mus nrog kiag cov tim khawv ntawd tham ntawm
ncauj thiab hnov ntawm ntsej ntag. Nco ntsoov tias vm tau tuag txom
nyem npaum li Yesxus ntag es twb los theej tsis tau leej twg lub txhoj
los sis peb twb ua tsis tau li cas rau nplog liab. Yog li ntawd,
Neohmong, tseg txhob lob lob nrab los rau yus taub hau tsam ces ua li
yawg fajkhaum tau ntua koj ntawd nawb.
ha.

Thornspear,
Kuv xav mas koj lam tso zab deev sawv daws siab xwb. The opposite might
be true. Kuv xav thiab ntsuas los txog mas yawg VM nyob muaj chaw yam
lomzen thiab kaj siab lug. Yog tias tuag ces kawg yog mob tuag xwb.
Luag twb khiav haujlwm rau Nplogliab txaus nkaus lawm es luag thiaj li
tho txoj kev rov mus Nplogteb. Kuv ntseeg hais tias Nplog coj yawg mus
zais zoo zoo kom yawg hlob nais phoo VP tsi txhob paub xwb. Luag niaj
hnub niaj hmo phlw thiab puag cov mis nyuam qhuav o xwb nav, es nej
tseem hais li nej thiab?
Txawj Liag

Txawj Liag,
Kuv kuj hnov ib qhov story muaj ntsis thooj li qhov koj hais saum toj
thiab tiag.  Tab sis tsis paub tias puas tseeb li vim yus tsis yog tus
mus pom los ces yuav hais tias yog lus moo cua no los tau.  Kuv kuj
tseem hnov hais tias VM tseem muaj txoj sia siab nyob rau tim Thaib
teb.  Thaum yawg mus txog tim Nplog ces zoo li tsis muaj neeg taug xaiv
qhia yawg tias yuav muaj neeg (cov tuag nyeg) siv siab rau yawg no ces
yawg cia li ploj twj ywm (khiav) rov los nkaum rau sab Thaib teb-rov
los nrog yawg tus niam poj Thaib ua neej rau ib qho chaw xu xu tsis
muaj leej twg paub txog.  Yawg muab yawg lub tsev uas VP lawv yuav rau
yawg nyob Koos Thej muag es mua ua dua tsev ntshiab nyob rau lwm lub
nroog-hais tias nyob ze Auvtasladiv sab pev.  Ib qho kuv tsis to taub
li mas vim yog yawg cov ob tug niam loj thiab yawg cov tub nyob tim USA
no tsis nti txog yawg case kiag li mas tej zaum qhov koj hnov thiab kuv
hnov no kuj yuam muaj tseeb los kuj tsis paub.  Yog tsis li ntawd mas
kuv xav tias yawg tsev neeg yuav tsum loj npab ntsuas mus nrhiav yawg
puag ntxov lawm os.  Tom qab yawg ploj lawm, kuv tsuas yog hnov Dr.
Pobzeb thiab VP lawv qw rau ub rau no xwb tab sis tsis hnov yawg tsev
neeg nti muaj ceem hlo li nad.  Tseem hnov txiv hais tias, yawg kom
yawg tsev neeg nrog sawv daws paj kaj tias yawg tuag lawm no  es kom
tej dab nyeg thiaj tsis looj koov no xwb.  It is a big political
PROPAGANDA, if this is true.
NeoHmong

Thaub Thorns,
Koj tus Hmoob txawj txeeg sis kws ntawd puas yog yawg Dr. ROCKY ma?
Tam li hnov mas tsuas muaj yawg no tib leeg thiaj li niaj hnub mus
tshawb txog VM case xwb sub nad.
NeoHmong

Txawj Liag & Neohmong,
Kuv tsuas hais tau raws li peb "Hmoob" tus tub txawj tau los tshab xo
rau laj mej pej xeem thiab cov farmers niaj hnub mus dob thorn li kuv
no rau nej xwb. Raw li luag tus kawm tiav qib siab tau tshawb fawb mas
luag yeej muaj povthawj khov kho no ntag laiv. Xyov qhov twg yog qhov
tseeb li tiag. Yuav muab saib raws li neb feem kev pom thiab xav no los
nws kuj phin pais tau thiab hos yog yuav ntseeg li peb tus tub doctor
zaj no los kuj txaus ntseeg kawg li thiab tiag. Hais txog ntawm qhov
koj nug tias saib tus tub txawj ntse no puas yog Dr. Rocky no, kuv kuj
tsis paub tias xyov nws muaj pes tsawg lub npe tiag, tab sis nyaj peb
Hmoob cov kawm tiav doctor mus rau faim kev ua nom ua tswv coj lub teb
lub chaws yuav tsis tau muaj coob tus. Hais li no ces nej sim hos xav
saib peb tus tub hmoob txawj ntse ntawd hos yog leej twg tiag. Auj, nws
tsis yog kuv tus xwb, tab sis nws yog tag nrog peb "haiv Hmoob" tus ov.
Txhob muab nws ua tshwj xeeb rau kuv ib leeg tus, nws kuj yog nej suav
daws tus thiab os mog. Yog neb xav nug nws no kuv mam li nriav nws xov
tooj rau neb hu mus nug kiag tim ncauj lus kiag twb tau nav. Kuv ntseeg
hais tias nws twb pam xeeb muaj tsab peev xwm coj los ua ntu zus tshaj
tawm rau peb tej pej xeem tsis paub qab hau no diam, nws yuav tsum kam
teb neb tej lus thom nug xwb xwb. Yog tias nws qhov kev tshawb fawb
ntawd yog lam xev xwb ces nws hos puas yuav tsim nyog ris lub npe tias
"Hmoob tus tub txawj ntse kawm tiav qib siab doctor rau kev ua nom ua
tswv" no mas. Yog muaj siab cia saus tiag, hais kuv paub kuv mam li
qhia nws tus xov tooj rau neb los tau kawg.

Ua cas nej yuav tham tau muaj ceem ua luaj li. Kuv ho hnov ib qho story
uas opposite rau nej qhov ntawm ko. Raws li kuv hnov mas luag hais tias
muaj ib pab Hmoob Miskas uas tsi nyiam yawg hlob VP. Pab no tau nrog
Nplogliab sib tham thiab lawv tau ua tau ib co passport cuav rau yawg
Xaiv Kawm Yaj Txoov Tuam cov mus dag cov Hmoob hav zoov. Cov Hmoob hav
zoov tsi paub dab tsi lawv zoo siab tias yuav tau tuaj miskas raws li
yawg Xaiv Kawn hais thiab cia siab tias tej passport twb ready tag lawm
ces yeej yuav tau tuaj Miskas. Yog li lawv thiaj ua ib siab los thawj
nplog liab. Tabsis thaum los thawj na has uas cas lawv rau ntes thiab
muab cov txiv neej uas paub tab coj mus thais tas huv tibsi. Muaj qee
leej paub tias raug dag thiaj khiav dim lawm. Tamsim no cov uas khiav
dim yuav coj tej lav tham no tuaj nus hais rau hauv U.N. thiab tebchaws
qab ntuj kom paub txhua.
Raws li lawv hais mas yawg Xaiv Kawm yog tus tua Hmoob naj npawb ib
ntag.  Nej ho xav li cas?
Fajkhaum

Cov yawg thiab pog,
Tog liab thiab tog dawb yeej yog tib co neeg ces yus xav tau luag yeej
xav tau ib yam. Yus ua txog twg luag yeej counter ua txog ntawd. Lub
caij no leej twg nyob hauv tseemhwv Nplog xib tes ces tus ntawd kawg
yuav tsum yog tus thawj uas tiv thaiv nws haiv neeg ntag- especially
cov uas tawm tsam tseemfwv Nplog. Yog li no mas peb sawv daws yuav tsum
tsi txhob muab yus tus neeg, tsi hais tog twg, coj los ua yus tus yeeb
ncuab. Ua ke ntawd sawv daws tsim nyog yuav tsum nrhiav tej tomtxwv uas
yuav povhwm tau yus tsob Hmoob los dhia thiab siv mas thiaj tsis muaj
kev piam sij rau yus haiv neeg.
Niaj hnub no es yus ib tog xwb los twb tsi muaj peev xwm compremise,
tseem niaj hnub ua yeeb ncuab ti txha nkaus. Yog zoo li no xwb ces kuv
xav tias txawm pawg twg siv zog npaum twg los yeej muaj lwm tus los lwm
haiv muab yus cov neeg siv rov los txo yus lub zog thiab rhuav yus txoj
hau kev ces yus yeej tsi muaj hnub yuav pom ntuj kaj li.
Nej ho xav licas?
Txawj Liag

NeoHmong,  Koj puas yog Hmoob Lis xwb mas? Vwj Mais tus niam Hmoob Lis
peb tau mus sib ntsib tim Vees cam. Vwj Khwb peb sib tham txog Vwj Mais
case. Kawg Vwj Khwb  thiab niam Vwj Mais quaj nyo hau nti.  Kuv ntseeg
tias tej no yuav tsi dag. Nej puas tau mus txog ntawm Vwj Khwb tsev xwb
mas?  Vwj Khwb lub tsev nyob kiag ntawm nws yawm txiv ib sab. Kuv twb
tau nrog Vwj Khwb tham tas lawm. Kuv ntseeg tias ntshe Vwj Mais ua fuab
tais nyob puag nram Attapue lawm xwb laud.
Hos peb ho nrog ib pab nplogliab tham. Lawv hais tias tej zaum ntshe
yog VP lawv muab dib cov mus raws kauv lawm. Cia lawv mam soj saib xwb
no.
Fajkhaum

Yawm Faj,
Kuv twb hais rau koj tias kawb lawv cov KUBXAJ thiaj paub qhov tseeb
ntawm VM no ned.  Yog vim li cas VP ho kam tos Vwj Khwb tuaj nrog VM ua
hauj lwm KUBXAJ tim Vibnais ma?  Yog vim li cas Vwj Khwb los ua hauj
lwm KUBXAJ tom qab tab sis ho tau nom loj tshaj thiab tau nyiaj ntau
tshaj cov nom KUBXAJ hauv Vibnais xwb los mas?  Yog vim li cas VP lees
yuav Dr. Ome Kham, Vwj Khwb, thiab Mab Vwj lawv tuaj train NEOHOME cov
thawj coj thiab tub rog mad?  Yog vim li cas NEOHOME lub Tham Phu Qhoob
ho kub hnyiab ma?  Yog vim li cas VM thiaj li tuaj yeem rov qab mus rau
tim Nplog no mad?  Tsawg tsawg tus thiaj li yuav teb tau cov lus noog
no xwb nawd.
Qhov VM ploj ntawd yog ib qho kas moos loj heev rau NEOHOME li nad, seb
ntawd txhais tau li cas xwb tiag.
NeoHmong

Oh, tsis nco lawm teb koj lawm, kuv, NeoHmong tsis yog Hmoob Xeem Lis
nawd.

Yawg Txawj Rhwbliag,
Yog lawm os, koj pom meej lawm tiag laud, hais txog Hmoob teeb meem tim
hav zoov na.  Xyov ua cas ib txhia Hmoob pheej tsis rua qhov muag nrog
luag ua neej li es pheej mus ua neej xu doj xu das-niaj hnub mus DAG
yus cov Hmoob ruam ruam tim hav zoov kom nkaum quj qab qees zov hav
zoov tiv mos txwv, tiv kab mob, thiab tiv tshaib nqhais.  Kuv pom lawv
tej Video xwb ces kuv lub siab twb khis ntais tag lawm tias ua cas lawv
yuav mus raug DAG loj ua luaj li es yus twb rov tsis khuv xim yus txoj
sia thiab yus lub neej lawm, yeem (xum) tuag rau tej txoj kev uas yus
twb tsis paub qhov tseeb hlo li.  Cov laus ces xam tias poob rau txoj
kev DAG ces tam sim no muaj/ua yeeb ncuab nrog/rau Nplog Liab lawm tab
sis ua li cov me nyuam uas yug tshiab ned, ua li lawv (cov me nyuam)
txawm yuav cia tsis muaj ham tsam (chance) pom lub ntuj kag tiag tiag
li lod?  Lawv txawm yuav cia li sob thawj tiag tiag mus li lod?  Ua li
puas yog lawv tus kheej xaiv taug tej txoj kev zoo li no mad lod?