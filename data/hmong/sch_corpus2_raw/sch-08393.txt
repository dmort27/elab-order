ib txhua naj nqeg txhua xyoo, puj quas nam yuav noj qaab tuaj nyob zoo,
puj quas nam kev neej kev tsaav poog quas ntwg lug puv tsev..
ib xyoo nuav phem naj nqeg tsiv xyoo, puj quas nam nqeg tuag taag, yuav
lug taug, taug quas nraim puj quas nam txuj qub lw...puj quas nam, yuav
lug tuag, yuav lug taug, taug quas nraim puj quas nam txuj qub qaab.
puj quas nam, yuav lug tuag, taug quas nraim puj txuj qub lw, yuav moog
pum puj quas nam ib tug ruj npob quas xuav tej tog vaaj, yuav moog pum
puj quas nam ib tug neev npob quas tsug tej tog tsev.
puj quas nam yuav moog taug, taug quas nraim txuj qub lw, yuav moog txug
puj quas nam tej qub zej, yuav moog pum tug ntoo maaj yag quas leej lug
tav txuj, yuav moog txug puj quas nam tej qub zog, yuav moog puj tug
ntoo thuv, yag quas leeg lug tav ci..
puj quas nam yuav moog muab nws tsho tsuj tej qaab txee, yuav moog muab
nwg tsho npuag tej qaab txaag...
puj quas nam, ib tsho tsuj nqeg naav taag, ib tsho npuag nqeg naav
txhua, puj quas nam ncej quas hlob ib ruj qaib, pis ntaiv ntuj, yuav lug
tseg ib leej tub coj leej ki, nyob nplaj teb..nce quas hlo ib ruj qaib
pis ntaiv tsuas, yuav lug tseg ib leej tub coj leej kiv seev quas yeeg
rua nplaj nraag..
puj quas nam yuav lug tseg ib leej tub coj leej kiv, seev quas yeeg tsi
muaj nam..yuav lug tseg ib leej tub coj leej kiv, seev quas yeeg tsi
muaj txi...
yaweh
--
Posted via Mailgate.ORG Server - http://www.Mailgate.ORG

yaweh,
zaaj qeej ntawd qha nwg moog muab tsho tsuj tsho npuag nce ntaiv ntuj
lawm nev, ua le caag hos moog rua dlaab teb lawm hab?