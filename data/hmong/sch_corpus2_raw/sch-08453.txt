Dr Pao,
Ntxim li koj kuj yog nriav tau ib txoj kev phooj ywg zoo heev nrog nom
tswv lpd lawm, qhov ntawd kuj zoo heev. Xam tias koj mus zaum no kuj
muaj txiaj ntsim rau koj tus kheej thiab peb haiv Hmoob nyob txawv teb
chaws kawg, ua rau luag nom tswv ntxub ib nrab los kuj tseem kam raug
phooj ywg nrog ib nrab. Uas li Hmoob hais, hnov xwb tsis cuag pom kiag,
pom xwb tsis cuag li tuav kiag ntawm tes, saj xwb tsis npaum li noj
kiag kom tsau, koj twb mus pom, tuav, noj kiag lawm ua no koj puas xav
tias lpd puas phem npaum li peb ib cov Hmoob xav thiab? Txhob muab lawv
piv rau tej teb chaws vam meej li US thiab Austali, tiam sis yuav tsum
muab xam tias lawv yog lawv thiab ho muab xav tias yog muab yus nyob
lawv qhov chaw no yus puas yuav tshaj lawv los sis ib yam los twb tsis
cuag? Thaum pom tag ne koj puas xav tias Hmoob txoj kev npaus suav niaj
hnub mus ua kas moos kom muaj liaj av puas yuav posible? Yav tag los
ntxim li koj kuj muaj negativ txog lpd kawg kiag, zaum no koj mus pom
kiag ntawm qhov muag lawm ntxim li txhua yam koj pom ntawd cia li ua
rau koj hloov siab ntsws tag li lawm (yam tus hluas nkauj saj tau ces
txawm pib hloov siab lawm) puas yog?  Maj nrawm nroos peb maj maj pom
koj daim report lawm nawb.

Jim-
there is no comparison between people who have wisdom, knowledge, and
skills from people who are beginning with claims and take things to the
extreme.  you could have distinguished the difference between taking
side and cooperation and doing things to fit into your own idealism and
approach that one sees to be fitted.
yog yus yog ib tug neeg ntse, ces luag cov lus thaum luag muab thiab
luag cai kom meej meej xwb, yus twb paub hais tias luag coj li cas rau
li cas lawm.  yog koj yuav muab DYD thiab DTP nkawv los sib luj li no
mas nkawv sib tawv lawm deb heev!
koj ua zoo mloog kiag cov ntsiab lus thaum nws hais rau nplog liab hais
tias nws tsi nyiam nplog liab muab txoj kev mus ncig ua si raws li lawv
lub siab xav, tabsi nws xav cias nws mus ncig freely li nws txoj kev
ntshaws thiab xav paub txog lub neej thiab txoj kev nyob nplog teb.
qhov no xwb twb qhia hais tias, tus neeg coj li cas thiab txawv DYD deb
npaum li cas lawm.
tham me me li no xwb, yog tus nkag siab thiab paub tab ces twb paub
txaus hais tias tus neeg coj li cas lawm.
Born2beHmong

B2BH,
Hais dab tsi yuav tsum hais kom kawg kawg lus tsis txhob cia tw rau
luag tej txhais, yog koj hais li ntawd xwb peb yuav muab txhais yuam
kev tag tsis raws li koj txoj kev xav vim yuav muab txhais li cas los
yeej tau. Peb cov tuaj hauv no kuv ntseeg tias feem coob yog tsis yog
cov neeg "ntse" li koj hais yog li ntawd yuav tsis muaj peev xwm cai
tau meej los sis twv tau lwm tus txoj kev xav.

Xej,
thaum zam lub me txim nawb, vim qhov vim, hais tias tham rau SCH no
xwb, txhua leej txhua tus muaj pobntseg thiab qhovmuag tag tus, yog li
ntawv, hais li kuv hais xwb--ces twb yog tham lus ntau dhau hwv lawm.
tej no, tsi yog lus tuaj sib cam koj qhov kuv qhov los lawv qhov, qhov
no, yog cov tswvyim mus chaw nplho rau yus tib neeg lub siab lawm.
yuav li ntawd no xwb zaum no nad,  lwm niaj lwm zaus mam li tham ntxiv.
ua tsaug, thiab xav hais tias koj yuav tsi xav li cas thiab no nawb.
Born2beHmong

The difference between Dr. Yang Dao and Dr. Pao is, "the young learned
by watching the old's mistakes." Yog yuav muab hais tiag ces Dr. Yang
Dao is the one who paved the way rau Dr. Pao just as Lor Kiatong paved
the way for Phraya Touby then Phraya paved the way for GVP.
Nej txhob rawm qhuas hais tias Dr. Pao thiaj li ua yog; hos Dr. Yang
Dao ua tsis yog.
Qhov sawdaws hu Dr. Yang Dao li ub li no is for his own protection.
Qhov sawv daws tsis cem tsis hais Dr. Pao li, es qhuas xwb los nws
tseem yuav tau ceev faj kom zoo tshaj Dr. Yang Dao.

Ua li cas nej xyuas tsis tau qhov tseeb tias yog vim li cas es LDPR
thiaj li invited Dr. Pao mus nplog teb zaum no. Kuv xav mas tej zaum
LDPR muab kev zoo siab rau Dr. Pao tsev neeg xwb. Nej puas muaj leej
twg paub tus hmoob muaj lub npe hu tias " Pov Thoj Siab Tawv Qhawv" uas
yog ib tug tub rog hmoob uas nrog LDPR (ua rog 30 xyoo) thiab  caws GVP
lawv tawm teb chaw? Tus Pov Thoj no nws yog Dr. Pao tsev neeg thiab
tsis tiag li ntawd Dr. Pao poj niam los kuj tsis yog hmoob nws yog Suav
nplog. Yog li no kuv xav hais tias Dr. Pao txoj kev phoojywg los ntawm
LDPR yuav zoo tshaj lwm tus hmoob ( cov hmoob uas niaj hnub ua kas
moos) lawm. Es Dr. Pao thiaj li tau txais kev caw los ntawm LDPR.

Yawg HnubSawv:
Koj cov lus hais yog kawg lawm.  Kuv qhuas koj tias koj txawj hais raug
kis kawg.  Kuv nco tau tias, thaum DYD mus nplog teb rov qab los, DPT
kuj yog tsis to taub DYD kiag li.  Yawg kuj tau hais ntau yam nyav kawg
thiab laiv raws li kuv nyuag laus no nco os.  Ua li zaum no DPT mus rov
los nws ho xav li cas ne yom.  Cov laus ua no ces cov hluas cem.  Zaum
no cov hluas ua no cov laus ho yuav xav li cas.  Ua li DYD ne ho xav li
cas ne yom?  Kuv tias ntshai DPT yuav tsis lam txais kev caw ntawm
nplog liab zoo tag npaum na raws li nyuag laus xwv xam txog DPT cov lus
hais rau DYD thaum i os.  Ho raws li yawg DYD hais mas, LPDR twb caw
yawg ntau zaus lawm.  Thaum kawg yawg thiaj txiav txim siab mus tsis
kav twb tseem mag cem li ub li no.
Laus laus lawm tsis nco qab zoo es lam nrog nej txuas lus li no xwb
lod.
HmoobNplog
tiam sis nyob teb chaw thib xam.
=================================================

Jim and all,
Why Dr. Yang Dao's action was so wrong and why Dr. Pao's action was so
right to the majority Hmong is that Dr. Yang Dao acepted LPDR's
invitation at the wrong time, but Dr. Pao's trip to Laos was at the
right time.
Feem coob ntawm cov neeg uas tau  tsam Dr. Yang Dao qhov uas nws tau
mus Nplog teb ces twb yog cov Neohom thiab Chaofa xwb.  Xyoo 2003, Vaj
Pao twb tau tsa muaj lub rooj sajlaj loj nyob rau Minnesota hais tias
txoj kev siv tub rog thiab riam phom los tawm tsam LPDR ces muab tso
tseg lawm, tab sis yuav siv txoj kev thaj yeeb los nrog Npog Liab sib
hais lawm xwb.  Thaum ntawd ua rau Hmoob cov nav kubxaj txoj kev cia
siab tag nrho.  Thaum Nplog Liab paub hais tias Vaj Pov tsa chij dawb
lawm, lawv thiaj xa tub rog mus muab cov Hmoob hav zoov suaj kaum kiag.
Vaj Pov tus kheej kiag twb tau tshaj xo tawm xov tooj cua hais tias nws
tau sau ntawv kiag mus rau yawg Khamtai Siphandone kom muab txoj kev
thaj yeeb los daws cov teeb meem Hmoob hav zoov pheej tawm tsam LPDR,
tab sis Khamtai twb tsis quav ntsej teb Vaj Pov.
Thaum Hmoob pom hais tias Paj Kaub Hawj los raug tua tuag lawm, hos Vaj
Pov los twb tsa tes nuv Nplog Liab lawm, ces tseem tshuav leej twg yuav
cem Dr. Pov Thoj ntxiv lawm.
Dr. Yang Dao yeej pom meej paub tseeb puag thaum Nplog Liab yeej teb
chaws xyoo 1975 lawm hais tias US yuav tsis pab Hmoob liberate lub teb
chaws Nplog lawm.  Tab sis lub sij hawm ntawd Hmoob feem coob tseem
pheej muaj false impression hais tias Ameslivkas yeej yuav tsis lam
nyoo ua tus swb Nplog Liab ib zaug thiab yeej yuav rov qab muab kom tau
lub teb chaws Nplog.
Dr. Yang Dao pom hais tias lub teb chaws superpower uas muaj national
interest rau teb chaws Nplog ces tsuas yog Suav (China) lawm xwb.  Yog
li nws thiaj xam pom hais tias leej twg yog tus Suav yuav txhawb kom
muaj yeej los mus tsav lub teb chaws Nplog kom mus raws li Suav nyiam.
Tus ntawd yuav tsum yog Somsavat Lengsavat lawm xwb.  Yog li Dr. Yang
Dao thiaj li tau mus koom ntau lub rooj sablaj nrog Somsavat Lengsavat
lawv phav kasmoos  uas ua rau cov Neohom thiab cov Caubfab tsis txaus
siab rau yawg.
Ntawm qhov cov Caubfab tsis nyiam Dr. Yang Dao mas yog Dr. Yang Dao lub
zeem muag rau haiv neeg Hmoob yav peg suab tsis thooj li cov Caubfab
lub.  Dr. Yang Dao yuav kom cov Caubfab cia li nov qab (forget) txog
qhov qheej yuav txeeb daim av Lostsuas ib qho los ua teb chaws Hmoob.
Dr. Yang Dao xav kom Hmoob cia li ua tshoob ua kos nrog Nplog, ua neej
ua tsav, thiab ua kwv ua tij nrog Nplog xwb es tsis txhob pheej yuav ua
niag vwm ntsuav li tej niag pheej tsim chij Hhmoob thiab ntawv Hmoob
phab hauj.
Peb haiv neeg Hmoob tseem ruam ruam thiab coj lub siab twm twm xeeb.
Nyias tseem vam kom nyias tus tus kheej yog tus loj thiab muaj hwj chim
tshaj xwb.  Tsis tag li xwb peb Hmoob los tseem hais tias muaj 18 diam
mas zoo heev.  Sawv daws tseem tsis tau paub txog kev piam sij ntawm
qhov muaj ntau lub xeem.  Qhov Dr. Yang Dao thiab Dr. Pao Thoj nkawd
tau mus koom Nplog Liab nrhiav kev txhim kho lub teb chaws Nplog  yog
ib qho kev chawm Hmoob txoj sia ua ntej tso mam qhia Hmoob rhais kauj
ruam tom ntej.  Nkawd ua yog lawm.
Kajntug

hmoobnplog:
yog peb sib hais siab hais qis tag es peb txawj ib leej rov los mus fwm
ib leeg ces lub hnub yeej yuav tawm tuaj xwb.  ib qho txawv ntawm dr.
pao and dr. yang dao ntxiv yog
zooli "Yeebncuab" Asmiskas hais, "good cop and bad cop" xwb.  nkawd
txhawv tawm ntawm tib qhov chaw tuaj. Tus tub sab uas tawv ruam, ces
lawv cia tus txawj ntxias & tus hais lus mos lus muag mus ntxias; tus
tubsab uas tawv ntse ces lawv tso tus uas tawv thiab heev mus. peb
tseem tshuav qhov ob leeg uake mus tsis tau ua. yog thaum ob leeg tib
txhij mus es tub sab yeej tsis lees li ces kawg xyuas saib txojcai ho
tshuav qhov twg lawm xwb.
hais me los nej paub ntau lawm.

Kajntug,
Cia kuv play the oppsosite role sub peb thiaj muaj lus sib cav. Koj
hais tias ua li nkawv ua yog lawm. Kuv hais tias ua li nkawv ua yuam
kev deb. Vim li cas thiaj hais li ntawd?  2  tug doctors no nkawv yog
hom neeg nyiam noj qhov yooj yim. Cia li muab yus 2 lub qhov muag qi
loo thiab muab yus lub caj dab coj mus tiag kiag rau saum luag rab riam
mas xyov yog xav li cas thiaj ua li ntawd? Politicians yeej risk tau li
ntawd thiab. Tabsis kuv xav tias yam nkawv ua ntawd tseem represent tsi
tau qhov kev xav ntawm  the majority of the Hmong people  in exile.
Ua li kuv twb hais rau sawv daws lawm hais tias yawg Phas Nyas Touby
thiab hlob Lyteck nkawv yeej xav thoov txoj kev zoo tshaj rau Hmoob.
Nkawv twb cawm tsi tau nkawv tus kheej. Yog li peb phaum tom qab no
puas yuav cawm tau peb thiab mad? Tamsim no peb tseem muaj cov mus nuv
nplog thiab mus hais rau nplog tias tsi muaj tsov nrog nyob nplog teb
lawm no.  Koj xav li cas? Tus yawg Yong Chanthalangsy yeej pab tib xej
tuag nthi hais tias cov hmoob nyob DD , Thaib teb tsi yog Hmoob nplog.
Ua li koj puas yuav mus nrog nplogliab hais tias cov no tsi yog neeg
nplog thiab?
Kuv mas xav kom cov mus nuv nplogliab hais tias Hmoob DD tsi yog neeg
nplog no thiab tiag. Yog hais li no mas kuv nyiam kawg kiag li nawb.
Nplog txoj kev dag yuav dag txog hnub twg? Leej twg tseem yuav mus nrog
nplog dag thiab?  Koj hais tau ua rau kuv muaj ntsis huam yeeb, hais
ntxiv tuaj kuv mam teb mus ntxiv.
Faj