Cov phooj ywg , Peb Hmoob yeej tsis muaj ntaub muaj ntawv sau tseg tias peb Hmoob thaum ub yog xeeb txawm qhov twg / lub teb chaws twg tiag .
Raws li luag cov nav khoob khuab , mas ib co xav hais tias Hmoob qhov origin yog nyob Siberia ho ib co kuj xav hais tias Hmoob qhov origin yog nyob Iran .
Raws li Hmoob tej dab neeg thiab Hmoob zaj " taw kev " mas hais tias Hmoob qhov origin yog nyob " Ntuj tsiag teb tsaus thiab muaj daus xib daus npu " loj heev li no .
Nej nes ho xav li cas thiab hais txog qhov no ?
Nej leej twg puas paub thiab puas muaj teb qhov pov thawj ( evidence ) kom zoo tshaj , qhia tau hais tias Hmoob qhov origin yog nyob qhov twg tiag ?
Please share .
-Tsav .
Tsav , Kuv zoo siab uas koj muab lub ncauj lug no coj los pib .
Kuv los yeej xav tau li koj hais los lawm ntev .
Ntawm kuv tus kheej mas kuv tsis tshua ntseeg hais tias Hmoob txawm ntawm cov teb chaws sab hnub tuaj nruab nrab ntawd ( Midde East ) .
Vim rau qhov hais tias twb tsis muaj ib qhov pov thawj khov myob qhov twg li .
Peb cov hmoob feem ntau twb zoo tsis thooj li cov neeg nyob rau suam ntawd .
Peb tej kab lis kev cai los txawv lawv lawm deb .
Tib qho uas luag cov tub tshawb fawb xav hais tias ntshe Hmoob xeeb txawm nyob rau cov teb chaws ntawd yog vim peb muaj tej dab neeg xws li , " Dej nyab ntiaj teb " thiab " nkauj ntsuab nraug nab " .
Tej dab neeg no nws muaj ntsis thooj li cov dab neeg nyob rau hauv phau vaj lug kub .
Tab sis raws li kuv tau nyeem ib txhia ntawv keeb kwm mas thaum xyoo 1700 - 1800 ntawd twb muaj cov txiv plig tuaj xa Vaj Tswv txoj hmoo zoo tuaj rau suav teb thiab rau cov neeg toj siab lawm .
Qhov no qhia meej hais tias cov dab neeg uas peb pog thiab peb yawg lawv pia rau peb no yuav ntseeg tsis tau hais tias yog peb Hmoob li dab neeg uas twb muaj los tau ntau txhiab xyoo lawm .
Qhov uas tsim nyob peb ntseeg tshaj ces yog li koj tau hais los ntawd " Peb poj peb yawm nyob rau ntuj txiag teb tsaus ( North or South pole ) , ntuj nqha teb nqhuab ( Desert ) , thiab muaj daus xib daus npug ( snow and ice ) " .
Tej no txaus ntseeg dua vim nws yog peb Hmoob li kab ke ( zaj qhuab ke thiab taw kev ) uas ib txheej ua dhau ib txheej , ib tis ua dhau ib tis los txog rau niaj hnub no .
Tsis tag li ntawd peb tseem muaj tej dab neeg hais tias " ntuj tsaus 6 hli hos ntuj kaj 6 hli ( North or south pole ) " thiab " pw chaw zeb daus ( igloo ) " .
Tej lus no qhia rau peb hais tias peb Hmoob thaum ub tau los nyob rau lub teb chaws uas mauj tej li hais los ntawd .
Raws li kuv xav ces peb Hmoob khiav pem qaum teb , teb chaws Lav Xias ( Ntuj Txiag Teb Tsaus ) los ces mam los rau Moos Nkaus Lias teb ( Ntuj Nqha Teb Nqhuab ) ces mam los rau Suav teb ( Ntuj Tiag Teb Tus ) .
Nej xav li cas xwb , HL Tsav , twb yog ntawm kuv no los mas yawg .
Kav tsij tuaj kuv mam coj koj wb mus nrog peb cov pog thiab yawg tham .
Thaum xyoo tas los lawm no peb noj peb caug , peb caw tau cov coj Eskimo tuaj nrog peb koom lawv nqa tau ib hnab txhu , ib hnab ntsev , thiab ib hnab noob pias tuaj rau peb xwb .
Lawv hais tias saib peb puas paub qhov ntawd yog dabtsi ?
Nej sim twv saib yog dab tsi ?
Tom , Nyob zoo Chav , Yog yuav ntsuag raws le peb Moob zaaj qhuab ke mas lub qhov chaw Moob txawm nyob ntlaj teb yog ib lub tebchaws suab puam .
Teb chaws dlaus xib dlaus npu mas yog ncua kev xwb tsi tau yog lub chaw kws nws tug ntsuj moog nce ntaiv ntuj rov moog cuag puj cuag yawm .
Ca lwm leej lwm tug ho lug txuas ntxiv saib yog le caag tag .
Movtshua , MS Tom , HahahahahahELIPSISTOKEN You're just so funny .
Koj hais yog kiag li qhov kuv xav lawm ntag mas koj yawg es .
Li no ces kuv thiaj pheej email koj thiab nug koj tag zog li los mas .
Tab sis kuv tseem pheej xav hnov saib cov phooj ywg sawvdaws ho xav li cas thiab tso no nas .
Ho hais txog cov Eskimo no lawv yeej ze peb kawg li thiab .
Khab ( American Indians ) thiab Eskimo ces yog muab los taug ces lawv yog peb cov cousin kiag ntag no laiv .
Thaum xyoos 1980 peb cov Hmoob nyuam qhuav pib tuaj coob zuj zus rau Minnesota .
Xyoos 1981 , cov khab nyob rau hauv Minneapolis tau caw peb cov Hmoob tuaj mus koom lawv ib rooj noj mov ua kev zoo siab txais tos peb cov Hmoob nyob rau hauv lawv ib lub tsev ua kam hu ua Waite House no .
Kuv los kuj mus koom thiab .
Muaj ib tug Chief khab nqa tau ib zag film ( movie ) thiab nqa lawv tej qub cuab yeej cuab tam thiab tej kab lig kev cai thaum ub tuaj qhia rau peb cov Hmoob hais tias peb thiab Kha thaum ub yog tau nyob ua ke ib zaug los lawm .
Kuv ntseeg tau hais tias muaj tiag .
Tsav .
Cov yawg , Kuv mas kuv tsis paub hais tias Hmoob nyob qhov twg thiab los qhov twg los .
Kuv tsuas paub hais tias thaum mus cuag poj cuag yawm tus qhuab ke kom mus nrhiav tus poj ncauj zuav quas zaws kua ntws quas zis hos tus yawg nyos qas nris ncaws qas zis thiaj yog poj koj yawm .
Hais li no ces tej zaum nej yuav paub tias Hmoob nyob qhov twg lawm laud .
tz Tij laug Moobseem , Yog los mas , tab sis kuv tsis yog hais txog dab teb los yog Ntxwg Nyoog teb nav .
Kuv tseem hais txog neeg teb ( ntiaj teb ) xwb nav .
Tsam no kuv xav nug koj hais tias , koj sim xav saib " Ntuj nqa teb nquab [ suab puam ] " , " Ntuj tsiag teb tsaus " , thiab " daus xib daus npu " no yog nyob qhov twg mas ?
Cov chaw no tsis yog nyob rau dab teb laiv .
Txawm yuav yog ncua kev xwb los sij , tab sis kuv kom koj teb saib cov chaw no yuav yog nyob rau qhov twg no xwb nav .
-Tsav .
Tsoom kwv tij , Kuv xav hais tias peb yeej tsis paub meej tias Hmoob txawv tawm qhov twg los tiag tiag li .
Kuv pom zoo li Tzxa thiab sawv daws hais lawm tias yog mloog thiab tuag tej laus tej kev qhuab ke thiab laig dab ces nyab Hmoob yuav tsis los deb ua luaj twg los .
Kawg ze rau zaj ciam teb Monglia thiab Suav teb los xwb .
NeoHmong Tsav , Ntiajteb ( tsis hais Hmong , Pubthawj , Lostsuas , Mab Dawb & Mab Daum ) lub tebchaws uas nyob mus ib txhis ces yog lub uas muaj 3 dag ntev , 2 dag luv ( 3 yards long , two yards wide ) .
Kuv ib tug Yawg hais tias lub ntxa ces thiaj yog yus lub tebchaws tiag , tiag xwb .
Txhua lub tebchaws uas thaum yus ua tseem ua neej nyob ces yog chaw so xwb no .
Men !
these elders are very smart .
Charlie Hmong-Lao , Kuv xav tias koj txiav raug lawm ntag .
Kuv los yeej xav li thiab .
-Tsav .
Charlie , Qhov koj hais koj yog " Ntuj Cheeb Tsheej " xwb os .
Qhov uas kuv nug mas yog hais txog " Teb Cheeb Tsheej " ov .
Mas nws nkawv sib txawv loj nawb yawg .
-Tsav .
Cha , I think you meant to say , " Yaj Ceeb " vs . " Yeeb Ceeb . "
There's no " Teb Ceeb Tshee " in Hmong vocabularies .
" Yaj Ceeb " is the earth ; " Yeeb Ceeb " ces Hmong hu ua " Dab Teb . "
Tseeb tiag , Yeeb Ceeb ces yog Ntuj Ceeb Tsheej , politically corrected .
Again , " ntuj txias teb tsaus " hauv zaj taw kev koj hais ces twb yog qhov ob yards short , 3 yards long xwb los mas yawg .
Have you been to a cave where there is no light ?
Imagine yourself sealed underground , that would be txias and tsaus , wouldn't it ?
Charlie Hmong-Lao : Lus ntsoj thiab lus ntsw , lug tso dag thiab tso luag mas yog ib yam .
Lub tseeb thiab lus tsim nws kuj muaj nws ib yam lawm .
Koj nug tiag lawm ces kuv yuav teb tiag !
" Ntuj Nqha Teb Nqhuab " ces yog tiaj xyuas zeb - tiaj suab puam ; Mab Dawb hu ua " the desert " no .
Hos " Daus Xib Daus Npug " ces nimno yog hav " snow " lawm ntag !
What you've seen at the Appalachian mountains es daus nphau los tsuam neeg tas lawm tsheej lub ntsis ntoo tob ces yog " daus xib daus npug . "
Peb Hmoob ntseeg hais tias tuag lawm ces yus tus ntsuj tus plig yuav mus ntsib tej chaw zoo li no . Yog muab mloob zoo , zoo los mus ces tebchaws Mab Dawb uas peb nyob ntawm no muaj " daus xib daus npug thiab ntuj nqhuab teb nkig . "
Koj mus txog Arizona koj yuav pom tej me toj ntxas nyob tom tej hav suab puam .
Yog koj nyob Michigan li kuv koj yuav pom qhov me ob dag luv , peb dag ntev uas tej me hav daus muab vov tag .
Tej no puas yog " Ntuj Nqha Teb Nqhuab , Daus Xib Daus Npug . "
Tsov piav tsov zaj tas lawm ; plis ho piav plis zaj tuaj saib !
Charlie
