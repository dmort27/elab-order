Suav , txoj dab hu ua " Pluas Ncuas Ntxawg thiab Tsov " .
Tus yawg Hmoob no npe hu ua Pluas Ncuas Ntxawg no nws nyiam tua liab tua cuam heev .
Muaj ib hnub nws mus tuaj tau ib tug liab ris los txog nram kev ces tus yawg tsov txawm los ntsib nws ces hais rau nws tias " aub Yawg Hmoob uas cas koj cev ristsho yuav zoo nraug ua luaj li .
Koj puas kam qiv pub kuv hnav saib kuv puas zoo nraug li koj ? "
Pluas Ncuas Ntxawg txawm teb tias " tau kawg cia kuv mam hle rau koj . "
Nws txawm hle cev ristsho rau tus tsov ces tus tsov muab hnav tau ces txawm hais tias " zoo raug tiag tiag li .
Yawg Hmoob ua li koj puas kam kuv hnav koj cev ristsho ib me chim es kuv mam pab koj ev koj tus liab ? "
Pluas Ncuas Ntxawg kuv tsis xav tias tsam tus tsov siabphem ces nws txawm teb tias " tau kawg los mas . "
Nws txawm txo tus liab ntawm nws nrabqaum rau tus tsov ev .
Nkawd mus ib pliag ces tus tsov ntxawm hais txiv tias " ua li cia muab koj rabphom rau kuv pab koj kwv thiab cia koj mus cev qhuav xwb thiaj tsis sab koj . "
Pluas Ncuas Ntxawg tsis xiam hlwb mentsis lawm txawm hais tias " tau kawg los mas tus Npawg . "
Thaum nws muab txhua yam rau tus tsov lawm ces tus tsov ntxawm hais rau nws tias " hnav hnav kuv es koj ua ntev kuv ua koj qab . "
Pluas Ncuas Ntxawg Txawm hais tias " ua li los mas . "
Nws ntxawm huas kiag tus tsov ntej lawm ces liab qab ploog lawm los tseem zoo zoo siab hais tias cas tus npawg no siab yuav zoo ua luaj li .
Tus tsov txawm pib nug hais tias ua li " koj lub tsev nyob qhov twg , koj tsev neeg muaj pestsawg leej , tsawg leej tub tsawg leej ntxhais ? "
Pluas Ncuas ntxawm teb tias " kuv muaj 3 leej ntxhais thiab kuv pojniam xwb .
Kuv lub tsev yog lub nyob puag nram qabzog . "
Pluas Ncuas txawm qhia cov ntxhais thiab tus pojniam lub npe rau tus tsov tag ces tus tsov tib pajpaws ntsiab nthos Pluas Ncuas Ntxawg xubqwb muab Pluas Ncuas Ntxawg ntxuav tibplab tsau tsau mam ris liab los tsev .
Tus tso lub homphiaj mas xav los ntxuav cov tom tsev no thiab ces nws tos tsaus tsaus ntuj lawm nws mas los .
Thaum los txog tsev lawm ces lawv kuj pom tias nws zoo txawv lawv txiv lawm tabsis ua cia nws hu cov niam tub npe rhais nriav tib yam li Pluas Ncuas Ntxawg hu thiab tseem hnav nws cev ristsho thiab kwv nws rab phom tib si ces lawm ua ib siab los nrog nyob thiab tham .
Thaum twg lawv rauv taws loj ces tus tsov pheej muab thau hais tias sov sov nws li koj tsis txhob rauv taws loj loj no ces cov niam tub txawm hais tias " peb li peb txiv tiam tsis hais li koj as . "
Tsov teb tias " aub kuv novqab lawm es thov txim os . "
Tsov ntxawm coj cov nqaij los txhauv ces txawm faib hais " daim no rau rau me koj niam , daim no rau me ntxhais hlob , daim no rau me ntxhais nrab , daim no rau me ntxhais ntxawm , daim no rau kuv , povrhees tom qhov ncauj nqos lum lawm . "
Cov niam tub txawm hais tias " Peb li peb txiv tiam tsis ua li koj los ! ! ! "
Tsov teb tias " aub tsis nco qab xwb os thov txim os . "
Hais tso qhov no mam hais dua ntxiv vim sijhawm tas lawm .
Nws tseem tshuav ntev nawb nov tseem nyuam qhuav pib xwb .
Leej twg paub no ho txuas ntxiv .
Tom ,
