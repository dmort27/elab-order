Doc , kuv xav tias tej zaum koj muab peb ( cov tuaj sib cav ua si hauv SCH ) saib hlob los yog rau qi dhau lawm .
Kuv tsis tau xav hais tais cov neeg tuaj hauv no cov coob yuav yog peb Hmoob coj tub txawg ntxhais ntse ( scholars and intellect ) li koj xav .
Vim kuv kiag twb tsis yog lawm .
Tab txawm tej tus neeg uas peb yeej paub zoo tias lawv yog tub ntxawj , ntxhais paub ( scholars ) tiag los , lawv tus cwj pwm hais lus nyob rau SCH yeej tseem tsis phim ( reflect ) lawv lub meej mom - kev kawm thiab kev txawj ( educated and knowledge ) - cov no , Maiv Nag los yog ib tug ntawv tib si lawm .
Tus cwj pwm hais lus ( sau lus ) nyob hauv no peb txhua tus puav leej siv tus cwj pwm sib tham nyob tom vaj tom tsev raws peb hmoob rooj noj rooj haus ( thaum uas muaj ntsis tau cawv lawm ) , sib cav sib ceg tsis paub muaj ntsiab lus thiab zaj lus , tsis paub chaw txawb chaw rau , paus ntsis thiab chaw xaus ( reasonning ) .
Peb yuav muab cov lus pom nyob hauv SCH no saib loj loj ( tsis hais leej twg hias los xij ) tsis tau , vim nws tsuas zoo li ib co lus paj lus cua .
Lus tso dag tso luag thiab kev sib thuab sib qhia ntawm ib co neeg uas sib paub zoo zoo lawm xwb .
Thaum kawg , yog li koj hais lawm , peb cov coob tuaj hauv no puav leej tuaj khav theeb txog peb kev txawv keb ntse ( intellect ) thiab kev paub uas peb yuav tsis muaj cuab kam los yog tau lub caij coj mus hais nyob rau ib lub sam phiaj uas muaj meej mom tiag tiag .
Hnub tim 17 lub 2 hlis 2004 Tub Naotoua Vang tus hmov tshua : Thov txim ntau ntau kuv tau hu koj ua tub .
Nej cov hluas leej twg los puav leej yog peb tej me tub me nyuam .
Kuv yog ib tug Hmoob , kuv yuav tau txhawb nej txhia leej txhia tus vim hais tias nej yog peb haiv Hmoob lub future .
Koj tau nug kuv txog ntawm cov neeg Nyab Laj nyob teb chaws Nplog .
Kuv hais rau koj thiab ib tsoom Hmoob intellectuals uas nyeem tsab ntawv no kom paub tseeb hais tias kuv tsuas hais txog cov neeg Nyab Laj uas ib txwm nyob teb chaws Nplog ib yam li peb Hmoob xwb .
Kuv tsis tau hais txog cov foreigners .
Kuv thov muab cais meej meej , nej thiaj tsis muaj confusion .
Nej cov hluas , nej yog cov yug tom qab .
Tej zaum nej yuav tsis paub hais tias cov Nyab Laj Nplog mas lawv tseem tuaj nyob teb chaws Nplog ua ntej peb Hmoob thiab .
Nej feem coob tsis tau paub hais tias peb lub Xeev Xieng Khouang thaum ub hu ua " Tran Ninh " .
Tran Ninh lus Nyab Laj txhais tau hais tias " Zaj Roob " .
Hauv lub nroog Xieng Khouang City mas thaum ub yog neeg Nyab Laj nyob coob xwb .
Hmoob lub zos Dong Dan nyob puab Xieng Khouang City sab hnub poob thaum ub yog ib lub zos Nyab Laj .
Lub zos thiaj muaj lub npe hu ua Dong Dan uas yog lus Nyab Laj .
Lub Tiaj Rhawv Zeb los puas The Plain of Jars uas nyob li 10 Kilometers ntawm lub zos Dong Dan sab hnub poob thiaj muaj lub npe Nyab Laj hu ua " Canh Dong Chum " .
Thaum lub sij hawm ( 19th century ) cov neeg Nyab Laj nyob coob coob tej cheeb tsam hais los saum no mas peb cov Hmoob nyuam qhuav khiav Tuam Tshoj ( China ) los nyob puag saum tej roob , tsis tau muaj Hmoob mus nyob nram cov tiaj nras ntawd nrog cov neeg Nyab Laj thiab nrog cov neeg Suav ua neej xyaw cov Thai Phouan ( Lao ) .
Thaum tsam Tsov Rog Ntiaj Teb Zaum Ob ( WW2 ) tas rau lub 8 hli xyoo 1945 , Yawg Phagna Tub Npis Lyfoung , Yawg Tub Liab Lis Foom thiab Yawg Phagna Tub Ntxawg Lis Foom lawv peb kwv tij sawv los ua nom , lawv mam coj peb Hmoob nyob pem roob nqis zuj zus los nyob xyaw tej Thai Phuan ( Nplog ) , tej Nyab Laj thiab tej Suav hauv lub nroog Xieng Khouang city , Dong Dan thiab Laj Huab ( Lat Houang ) raws txoj kev Xieng Khouang city mus rau tom Tiaj Nras Rhawv Zeb ( Plain of Jars ) .
Lub zim txwv ntawd , Laos , Cambodia thiab Vietnam tseem yog French Indochina rau Fab Kis kav .
Cov pej xeem fuab fwm , tsis hais Nplog , Nyab Laj los puas Khaj Meem ( Combodian people ) , leej twg xav mus nyob qhov twg los tau ywj siab , tsis tos muaj passport thiab visa los puas yuav thov ntawv immigration dab tsi .
Tsuav yog neeg hauv thaj av French Indochina xwb ces tus twg xav mus nyob qhov twg los tau zoo li kuv tsab ntawv xub thawj tau piav qhia rau nej mloog .
Nej leej twg tsis tau nyeem kuv zaj ntawv ua ntej , thov nej mus nyeem kom nej thiaj paub txog History of Indochina .
Xyoo 1954 , France muab kev twj lij ( independance ) rau lub teb chaws Indochina , Laos , Cambodia thiab Vietnam thiaj mam cais los mus ua 4 lub teb chaws twj lij xws li Kingdom of Laos , Kingdom of Cambodia , Socialist Republic of Vietnam ( North Vietnam ) thiab Republic of Vietnam ( South Vietnam ) .
Cov neeg Nyab Laj uas ib txwm nyob Nplog av , ib tiam dhau tiam los tau 200 - 300 xyoo , feem coob thiaj txia ua neeg Nplog ( Laotian nationality .
Muaj tug puav Nyab Laj thiaj txiav txim siab rov qab mus Nyab Laj teb ( North and South Vietnam ) mus ua neeg Nyab Laj ( Vietnamese citizens ) li kuv tau piav tas yav dhau los rau nej .
Niaj hnub no , yog nej leej twg muaj cib fim rov qab mus Nplog teb , nej mus ncig xyuas cov nroog loj nyob teb chaws Nplog xws li Luang Prabang , Vientiane , Paksane , Thakhek , Savannakhet thiab Pakse .
Nej yuav pom hais tias ib txhia neeg Nplog ua lag ua luam raws cov nroog loj ntawd puav leej yog neeg Nplog Nyab Laj uas lawv pog suav yawg suav thiab lawv pog koob yawg koob tau yug lawv niam lawv txiv nyob hauv cov nroog hais los saum no .
Thaum ua ntej 1975 , ib txhia nom Nplog hauv Tseem Fwv Huab Tais Nplog ( Royal Lao Government ) thiab nyob hauv Royal Lao Army mas yog cov neeg Nyab Laj ntawd tej tub xeeb ntxwv los ua neeg Nplog tas lawm .
Kuv twb paub coob tus .
Tab sis Yawg Phagna Tub Npis Lis Foom , Yawg Phagna Tub Ntxawg Lis Foom thiab General Vaj Pov lawv cov laus haj yam paub zoo tshaj kuv thiab .
Kuv tau hnov peb cov nom Hmoob uas kuv tau teev npe los no hais lus Nyab Laj mas meej kawg nkaus .
Vim hais tias lawv loj hlob nrog Nplog thiab nrog Nyab Laj thiab nrog Suav hauv lub xeev Xieng khouang nyob Nplog teb .
Yav dhau los , lawv cov phooj ywg zoo tshaj plaws mas tseem yog cov nom uas muaj ntshav Nyab Laj ntawd thiab .
Kuv xav muab cov information no rau nej cov hluas kom nej paub History of Laos zoo tshaj qub , tsis txhob lam tau lam sau nyob tsam luag tej thuam nej ces thuam tas peb haiv Hmoob .
Kuv qhia nej hais tias peb Hmoob nyuam qhuav los nyob teb chaws Nplog tau muaj 170 xyoos xwb .
Tsis yog 4,000 xyoo li ib txhia Hmoob " intellectuals " hais rau kuv hnov .
Cov Nplog kiag los nyuam qhuav khiav Suav Tuam Tshoj los nyob thaj av Nplog niaj hnub no tau muaj 1,000 tawm xyoo no thiab xwb .
Cov tswv teb tswv chaws tiag tiag yog cov Khmu , cov Laven , cov SoueiELIPSISTOKEN uas yav dhau los Nplog hu ua " Kha " .
Vim li no , peb tsis txhob pheej cem tus ub tus no ua niag " Nyab Laj " uas txhais tau hais tias " Vietnamese " .
Cov Vietnamese los muaj ib co nrog Amelikas tua communists thiab .
Lawv tseem coob tshaj peb Hmoob .
Cov ntawd yog cov Vietnamese qab teb .
Thaum 1975 , lawv thiaj khiav tuaj nyob U . S . A . txog 1,000,000 tus ( One Million ) .
Nco ntsoov hais tias nej yog peb Hmoob ib co intellectuals , thov nej tsis txhob lam tau lam sau dog dig .
Yog nej tsis paub tseeb txog ib yam dab tsi , nej tsis txhob sau zoo dua .
Nej ho nug cov laus qhia nej .
Nej sau ib lo tawm tuaj rau hauv ntawv mas kom lo lus ntawv muaj nuj nqi ( value ) mas nej mam sau .
Yog peb tau sau ib yam dab tsi tawm tuaj mas kom muaj document sau tseg ua qho support peb cov lus mas peb thiaj sau .
Peb tsis txhob xav tau li cas ces sau li ntawd zoo li tus me nyuam yaus tsis paub tab dab tsi .
Peb ua rau luag lwm haiv neeg thuam peb xwb .
Yav tom ntej no , yog nej cov hluas muaj tej yam twg kuv tus laus no pab taus nej los nej sau ntawv tuaj , kuv mam teb nej .
Tiam sis cov neeg dag thiab cov neeg nrhiav cem luag tej xwb mas kuv yuav tsis teb .
Vim kuv xav hais tias kuv cov lus muaj nuj nqi thiab .
Kuv thov kom peb Hmoob txawj sib hlub thiab sib pab txhawb peb lub npe HMOOB .
Dr . Yang Dao ELIPSISTOKENELIPSISTOKENELIPSISTOKENELIPSISTOKEN .
Original Message ELIPSISTOKENELIPSISTOKENELIPSISTOKENELIPSISTOKENELIPSISTOKENELIPSISTOKENELIPSISTOKENELIPSISTOKEN . . Ceeb : Zaum no peb yuav pom Dr . Yang Dao tuaj secure nws lub koob lub npe thiab reveal nws lub vision rau peb tau nyeem .
Kuv yeej tsis tau hais tias kuv no yog nej ib tug " intellectual individual " lossis ib tug neeg ntse .
I barely completed high school and community college .
Tabsis , koj puas xav ib qho luaj rau tes li hais tias tej zaum vim yog Yawg " Charlie " txoj kev ruam es Doctor Yang Dao thiaj li tuaj qhuab tuaj qhia peb tsis tu ncua tau ob peb hnub no ?
Yog peb txawj thiab ntse tag tug lawm ces someone will be out of a job , wouldn't you agree ?
Thov txim kuv tsis txawj nrog nej hais " lus mos lus tuaj pos . "
I am just plain straight foward .
Yog nej sawdaws yeej pom zoo kom kuv txhob nug DYD los kuv li mam ceev kuv tus kheej .
Tabsis , tamli kuv xav mas yog kuv coj li no ces kuj yog kuv dag kuv tus kheej lawm puas yog ?
Nej twb hais tias , qhov twg yus tsis paub kom nug ; qhov twg tsis zoo kom muab hais tawm es sib kho mus no ne .
Kuv nug ib ob los lino rau Doctor Yang Dao xwb nej twb hu kuv ua yawg " stupid " lawm es ua li nej niaj hnub tuaj tawm tsam GVP rau hauv no ; nej ho yog dabtsi mas ?
Charlie tobe : I second your opinion .
Kuv tsis tau xav hais tias peb tej lus sib cav hauv SCH no yuav muaj qab muaj luag dabtsi ; nws tsuas yog ib qho chaw rau peb tuaj mus siv cav uasi laug caij laug nyoob xwb .
Yog koj muab ntaus nqi loj ces loj hos koj ntaus nqi me ces me .
Yog Doctor Yang Dao nws tsis xyeej es nws tuaj hauv no ces kuv ntaus nqi hais tias nws no yeej muab nws lub meejmom thiab lub koob lub npe tso tuaj tom qab tibyam li peb txhua tus nws thiaj li tuaj hauv no .
Yog ho hais tau lus siab lus qis los nws tus kheej yuav tau uv tibyam li koj thiab kuv .
Kuv xav hais tias yog Phas Nyas Doctor YD ua lub siab ntev tej zaum nws tseem yuav yog peb ib tug icon ntxiv lawm yav tom ntej .
Peb ua neeg nyob hauv lub ntiaj teb no luv heev .
Txog caij mus zaum office ua laj ua kam ces peb mus nyob raws txoj laj txoj kam thiab peb lub luag ua haujlwm .
Txog caij uasi ces peb uasi ; ua lino thiaj tsis nyuaj siab .
Tuaj hauv forum uasi los yuav kom luag saib yus zoo li tus nom mas ntshai yuav tsis muaj .
Yog koj nrog lawd cav ntau ces yuav tsum hais lus yuam kev xwb .
Tabsis ib qho kuv nyiam txog Doctor Yang Dao mas nws txo hwjchim thiab nrog tus hlob tus yau tham .
Qhov no yog ib qho zoo .
Kuv tseem hnov lawd tham hais tias Legislator Toulia Lyfong mas txog menyuam yaus los nws tseem nrog lawd tuaj moj npis tibsi .
Kuv nyiam cov nom uas coj lino .
Txhob hais tias tuaj mus noj mov hav zoo uasi ntaus golf , ntaus pob los tseem hnav suit thiab lub hwjchim mas coj 24 teevELIPSISTOKEN Nej saib kuv yog tus haiv nyhav tshaj rau Doctor Yang Dao tab sis qhov ntawd kuv tsuas hais txog nws lub zeem muag thaum tig rov rau Nplog Liab xwb .
Nws tus personality kuv tseem nyiam dua GVP .
Charlie Nyob Zoo , Dr . Yang Dao : Ua ntej no ua koj tsaug ntau , ntau nawj Txiv Dr . Yang Dao , uas koj tseem muab koj lub sij hawm tuaj teb kuv nqi lus thiab .
Zoo heev uas koj tseem tsis tso peb cov menyuam tseg , txawm tias peb tsis paub qab hau es ho tuaj tham tau tej yam tsis zoo lawm los , koj ua Txiv yeej meem qhia .
Raug yws los puav los yeej tsis txhaum nawj .
Muaj ntau zaum uas yeej muaj tseeb li koj ua Txiv hais tiag .
Vim yog peb los yeej tsis xyuam xim thiab yeej tsis xav tom ntej tom qab kom zoo .
Txawm li ntawv los peb sawvdaws puav leej yog koj li tub ki xwb , koj cem tas los yeej yuav yog koj ntuas thiaj tsim txiaj , koj qhia tas los yuav tau rov qhia ntxiv thiaj yuav tsis puas peb Hmoob lub koob .
Hais txog ntawm cov Nyab Laj LosTsuas ntawv , kuv to taub koj zoo heev lawm .
Vim yeej tsis paub meej thiaj tau nug koj ua Txiv .
Hnub no paub qhov tseeb lawm mam li xyaum xim kom cov coj noj coj ua thiaj tsis raug lwm hais neeg hais .
Ua li ne , hais txog ntawm cov ua Niam ua Txiv tsis tshuav pes tsawg leej lawm , Koj ua Txiv & Yawg Hlob Vaj Pov neb puas tseem xav tias peb ib tsoom Hmoob yuav tau xyaum sib tuav tes ua neej nyob ua ke noj sib hlub hau sib caw li yav neej tas los thiab ?
Yog zoo li no , peb ib tsoom Hmoob ntse yuav zoo siab tshaj li peb muaj ib thooj av os .
Thaum kawg no , thov ua koj ua Txiv ib zaug tsaug ntxiv thiab .
Tsis tas lintawv xwb , xav tias tsis ntev tom ntej no peb cov ua tub ki tseem yuav pom Hmoob txoj kev sib sua coob-coob nyob thoob ntiaj teb los ntawm Koj & Yawg Hlob VajPao neb .
Nomtuam Vaj Cov yawg , Kuv los pom zoo li Xais Thoj hais thiab .
Qhov kuv tsis to taub hlo li mas yog Hmoob nyiam coj li no : Yus twb ua tau zoo-zoo es luag tej txhawb qhuas yus tias " yawg ntawd mas ntse thiab ua tau zoo kawg li nawb " no los yus tseem tsis kam lees yuav lub txiaj ntsim koob meej ntawd thiab , yus tseem pheej thim hais tias yus tsis ntse , yus ua tsis tau li , luag lam qhuas xwb .
Ib qho ntxiv , luag twb pom tias yus yog ib tug neeg muaj txiag-nplua-nuj es luag txhawb qhuas yus tias " yawg ntawd mas muaj nyiaj tshaj plaws li nawb " no los yus tseem pheej thim hais tias yus tsis muaj nyiaj li , yus mas puas tshaj plaws , luag lam hais xwb .
Hmoob yeej nyiam coj tus xeeb ceem poob qab zoo li no txheej dhau txheej tiam dhau tiam los txog rau niaj hnub no .
Pov Charlie , Ua siab loj nteev , tus neeg luag hais , yog luag tshai .
Tus neeg luag xyav , yog txog caij luag yuav cav .
Yus muaj txoj hmoo zoo yuav tau ua luag tus thawj , luag niaj hnub yws yus los , luag yeej niaj hnub chawj .
Yus muaj ib txoj hau kev zoo taug yus yuav tsum mus kom kawg .
Kom koj xav tias peb Hmoob leej twg yuav sawv los ua tus coj mas , nws zoo li koj nce ib tug ntoo mus de txiv rau sawvdaws tau noj .
Tiamsis tus txawb zeb rau koj los muaj , tus dai koj tu siv los muaj , tus co hmab kom koj poob los muaj .
Ua ib tug thawj coj Hmoob tsis yooj yim kiag .
Kom koj tig rov los saib DR . YD & GVP nkawv cov problems uas nkawv face tuaj ntawm cov Hmoob tuaj li cas ces koj yeej yuav ntsib li ntawv .
Yog koj tsa chij " DAWB " hnub twg ces koj lub peev xwm ploj hnub ntawv mus li .
Koj nyuam qhuav pib ntsib me-me xwb .
Yog koj xav paub zoo tshaj no , ua zoo nug Maiv Nas .
Nws yog ib tug ntxhais uas ntsib cov teeb meem no ntau tshaj koj li 90 npaug lawm los nws tseem tau tso tseg li ov .
Marxfree Thaum ub peb nyob teb chaws LosTsuas peb tau mus ntaus nas .
Tus nas twg dim ces tus ntawv yog tus loj tshaj cov uas ntaus tau .
Ua cas yuav qhuas lus tus laus tsis qhuas thaum luag tseem muaj txoj sia nyob .
Tos , tos luag twb ua tsis tau dab tsi lawm mam tham xwb .
Cov uas ua li no , luag hais ib lo lua tias yog " HUS KWJ TSE " xwb no .
Marxfree Txawm xiam los tsis tau xiam , tsuav muaj tibneeg qhuas xwb ces yeej zoo heev li lawm los mas .
Yog thaum tsis muaj tibneeg qhuas lawm ces hajyam yuav tsis zoo os , Mr . Marxfree aw .
Thaum tseem ua neej nyob , maj maj qhuas ces tej npam yuav ua rau tus tibneeg ntawv ( not refering to anyone in particular ) tsis rau siab ua kom hajyam zoo rau lawm yav tom ntej thiab nav .
Txawm yog zoo li no es ntiajteb thiaj li hais tias yus yuav tsum ua yus lub neej kom zoo zoo es txog thaum yus ncaim hauv lub ntiajteb no mus lawm ntiajteb thiaj li yuav qhuas thiab quaj rau yus no los mas .
: -D --Brandon .
