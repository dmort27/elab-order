Kuv hnov kuv ib tug tijlaug piav ib txoj dab neeg txog xyoo 1974 los yog 1975 .
Lub sijhawm no lub tebchaws Nplog yuav tsis muaj sib tua lawm , yog li VP thiaj tso nws ib co tub rog los tsev es yuav los ua pej xeem ua noj ua hauv .
Tus nyob lub zos twg nws yuav rov mus nyob nrog nws kwv nws tij li qhov nws nyiam nyob .
Tab sis sawvdaws mus ua ua rog ces yog thaum tawm los li no sawvdaws cov tub rog yeej tsis muaj ib yam dab tsi yuav los pib lub neej dua .
VP muaj phav phav tus niam nyuj thiab niam twm , yawg ntiav neeg coob tus zos thiab tu yawg cov nyuj thiab twm .
Thaum VP paub tias nws tso nws cov tub rog mus tsev lawv tsis muaj ib yam dab tsi yuav coj mus pib lawv lub neej , VP thiaj muab nws cov niam nyuj faib rau cov tub rog , 2 tug tub rog twg tau ib tug niam nyuj , kom txhua cov tub rog nws tso rov los tsev .
Nkawd mam coj tus niam nyuj no coj los xyug es thaum tus niam nyuj no xya me nyuam mam muab faib kom txhua rau nkawd ob leeg .
Muaj ib tug tub rog nws yog xeem Vaj , nws chim heev nws hais tias yus twb mus ua rog ntev npaum li no es VP cov nyuj thiab twm ntau npaum li no VP tseem tsis kam muab faib peb cob tub rog ib leeg ib tug , ho tseem muab faib 2 leeg tau ib tug xwb , es thaum twg tus niam nyuj no mam li xya tau me nyuam es mam li muab faib rau ib tug es thiaj yuav txhua peb .
Nws yuav yuav nws ib twg niam nyuj nws yuav tsis koom nrog lwm tus .
Nws cia li mus cab tau ib tug niam nyuj los tuav es nws yuav cab mus tsev .
Thaum cov tub saib nyuj pom nws ua li ntawd lawv hais rau nws tias cov nyuj no yog yawg hlob VP cov peb tsuas yog cov saib xwb , peb tsis muaj lub peev xwm tso cai rau koj yuav tus niam nyuj ntawd koj , cia peb hu VP tuaj nws mam nrog koj tham thiab muab rau koj , peb thiaj tsis txhaum .
Thaum cov tub saib nyuj hu xov tooj mus rau VP , VP thiaj caij ib lub nyuajhoom helicopter tuaj txog VP tsis hais ntau li nws cia li hnug cov tub saib nyuj tias tus tub sab yuav cab kuv tus niam nyuj yog tus twg ?
Cov tub saib nyuj taw tes rau tus tub rog qhia VP tias yog tus ntawd .
VP cia li rho lo nws rab yaj phom los tua kiag tus tub rog ntawd tuag rau ntawd qhov chaws ntawd , VP tsuas hais rau cov tub saib nyuj tias nej cia li coj nws mus faus .
VP rov nkag rau hauv helicopter ces nws yaj rov mus tsev lawm .
Cov nyiaj CIA muaj tuaj xyug peb cov niam txiv kwvtij neejtsa uas ua rog nrog VP , VP twb muab fuab ua VP li tag ntau li ntau thiab cov niam nyuj niam twm los phav phav tus .
Ua li cas tus tub rog no yuav yuav ib tug niam nyuj xwb ho tsis muab rau nws los yog ua zoo nrog nws tham xwb tau hwm lawm , twb tsis tau tsim nyog VP muab nws tua li ntawd .
VP tej nyiaj thiab nyuj twm ntau ntau no thaum VP poob teb chaws tag nws yeej nqa tsis tau nrog nws mus li nws cia tso tseg lawm thiab xwb .
Nej sim xav seb VP pom peb Hmoob muaj nuj nqis rau nws npaum li cas thiab mas .
Liaj Dawb , dlawb es , kuv yawg pov ces hlub moob los mas , yog pum leeg twg tug quaspuj zoo nkauj ces nyag lug ua yug tug tuabyaam le kws cov lauj maag tug quaspuj lug ua nwg tug , koj sim moog nug cov pob ntxhaa taub hau nyob looj ceeb saib kuv yawg pov puag hlub puab , yog koj tsim paub kub yawg pov ces nug kuv vim has tas kuv nyob ntsug kuv yawg pov puag thaum kuv yawg pov tub tsi tau ua naiphong lug , kuv yawg pov has tas my way los yog highway xwb , vmged Muab saib lug moog mas tej zag peb cov Moob yeej phim ua le vp ua xwb , yog tug twg ua zoo zoo rua mas tug Moob tsig respect hab tsig fwm huas tug kws has ib lu ib ncaw taw , ib lu ib phom xwb mas Moob thaj le ntshai hab pe huv peg teb rua tshaaj le pe tug huab tais lawm .
Cov tuab neeg evil hab noj nyoog le hov kuj muaj qhov zoo hab ov , ib yam le Sadam niv , yog nwg tsis evil hab tua pej xeem npaum hov mas yeej khoo tsi tau cov tuab neeg iraqi le , huas vp los yog nwg tsig evil hab tua tuab neeg npaum ho ces Moob yeej tsis ntshai nwg le , le hov naj nub nuav los Moob thaj tseem tas nwg yog vaaj ntxwv hab yog faaj tim huab tais Moob ( Moob god ) .
