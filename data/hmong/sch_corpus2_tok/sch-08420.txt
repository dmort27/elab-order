Muaj ib xyoos kuv mus saib kuv niam tais thiab dab laug lawv nyob rau Merced , California .
Lawv piav hais tias muaj ib zaug Hmoob pam ib tuag nyob rau lub tsev txias nyob ze rau pem lub qub tshav nyooj hoos nyob hauv nrog Merced ( nej tus puav yuav paub lawm ) .
Lub tsev txias no kuv twb mus txog lawm .
Lawv hais tias hmo ntawd ces lawv nyob txog 9 teev ces lawv txawm muab lub tsev kaw .
Cov neeg kaw lub tsev los tsis ua zoo saib thiab ces kuj xav hais tias nyaj neeg los mus tsev tag lawm .
Lawv kaw tsev thiab tua teeb tag ces lawv los mus lawm .
Ib pliag ho tshuav ib yawg txiv neej , nws pw tsaug zog nyob rau ib lub sofa tim kaum tsev tsis muaj neeg nco qab pom yawg .
Ib tag hmo yawg mam tsim los ua cas tsaus ntuj nti xwb .
Yawg mas ntshai kawg kiag .
Yawg yuav xuas mus qhib teeb los xyov teeb nyob qhov twg thiab kuj ntshai tsam mus xuas tau dab ces yawg ci li rov qab khooj twj ywm tim khaum tsev ib hmo kaj ntuj plaws tsis tsaug zog kiag vim ntshai dhau hwv lawm .
Tag kis 8 teev sawv ntxov lawm mam rov tuaj qhib qhov rooj .
Tus xub xub tuaj qhib qhov rooj ces yog ib tug txiv neej thiab no .
Yawg pw hauv tsev hnov yawg sab nrauv zoov ua qhov rooj nrov nrov ces yawg paub hais tias lawv tuaj qhib qhov rooj lawm no ces yawg ci li sawv tsees los mus ces tab tom yawg sab nrauv qhib kiag tau lub qhov rooj thiab ces yawg hauv ci li tawm plaws tuaj mus khawm nkaus yawg nyob sab nraum zoov ces yawg sab nraum zoov qw tib suab ib ce tuag tag ntshai ntshai thiab xav hais tias yog niag tuag sawv los muab yawg qawm no mas yawg ntshai ntshai .
Yawg mam ua zoo saib no ua cas tsis yog niam tuag ho yog niag cig .
2 yawg no , nej xav leej twg yuav yog tus ntshai tshaj ?
-Cha .
