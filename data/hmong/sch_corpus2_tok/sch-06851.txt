Xeev Laus , Zoo siab uas koj tuaj rau hauv SCH no .
Yog mas , xam phaj yog lus Suav " suan pan " uas txhais lus Mikas ua " abacus . "
Kuv thiaj xav tias siv lo lus " xam phaj " ua computer tsis zoo .
Kuv tus kheej xav tias " hlwb hlau " yog lo lus zoo tshaj .
" Hlwb hlau " zoo li lus Suav " dian nao " ( dian = fais fab , nao = lub hlwb ) los yog lus Hmoob " dav hlau " ( fei ji ) .
Kuv kuj xav tias vim cov Suav tseem siv lo lus " ji suan ji " ( calculator ) los ua " dian nao " thiab peb kuj txhais tau " lub tshuab cim xam " los " lub cim xam " los tau ( tshuab = ji , cim = ji , xam = suan ) .
Xeng Yog lawm tiag , yog lawm tiag , nej hais yog lawm tiag ! ! !
Niaj hnub no yuav tsum tis lub npe rau lo lus COMPUTER lawm tiag .
Tsis yog niaj hnub no , ntxov twb yuav tsum muaj lawm , niaj hnub no twb lig zog lawm .
Kuv nyob Suav teb , peb paub hais lus Suav , li no kuv yuav hais tias lo lus XAM PHAJ yog los lus Suav los , Suav sau ua ntawv pin yin tias SUAN PAN .
SUAN nyeem ua XU-AM , PAN nyeem ua PHAJ .
Nco zoo , ntawv Suav tus P tsis yog kawm li ntawv Hmoob P , hos yog kawm ua ntawv Hmoob PH !
SUAN PAN yog Suav lub uas muab ntoo los ua , xwm fab , muaj ib cov kem thiab ib cov me pas , chob ib cov me log log rau , siv nws los xam nquj xam nqi .
Ua li lub COPUTER no ho yuav tsum hu li cas nev ?
Tam li tau pom thiab hnov , muaj qee leej hais tias yuav hu ua HLUB HLAU , qee leej hais tias hu ua XAM PHAJ , qee leej hais tias hu ua TSHUAB XAM TXUJ , qee leej hais tias hu ua TSHUAB FAIS FAB , Thaum ub kuv ho tau hnov Txiv Plig Nyiaj Pov hu ua HLUB HAUV HLUAV TAWS XOBELIPSISTOKENELIPSISTOKENELIPSISTOKEN . . Kuv los tsis paub yuav tsum hu li cas thiab , leej twg muaj txuj ci zoo no ho piav ntxiv .
Hu ua COMPUTER no kiag puas zoo ?
Zoo , tab sis yog cov hais tau lus English xwb , peb tsis paub lus English mas peb nyeem tsis tau lo lus ntawd .
Yog kawm raws li ntawv Suav latin mas peb kawm ua TXHU PHW THAW no lawm xwb , rau qhov ntawv Suav latin tus C tsis nyeem ua ntawv Hmoob tus KH , ho nyeem ua TXH no .
Li no , yog cia li siv ua COMPUTER no peb cov uas tsis paub ntawv English peb nyeem tsis tau .
Ua li tsis paub luag Nplog , Thiab ho nyeem tus C , tus O , tus M , tus P , tus U , tusT , tus E , tus R ho nyeem li cas , lawv tej tus tsis paub ntawv English puas nyeem lo lus COMPUTER lub suab nrov zoo li nej cov paub lus English ntawd nyeem thiab !
Txawm tias nyob ntawm no kuv tus email tseem sau ua " * * * @ china . com " los , tab sis kuvtwb tsis siv tus no lawm , rau qhov pheej muaj ib cov neeg phem xa xa tej ntawv ua lag ua luam , thiab tej ntawv ua nkauj ua nraug , teb ntawv thiab duab uas tsis hnav ris tsis hnav tsho rau hauv kuv lub xab ntawv ntawd lawm , tej zaum yog luag pom lub npe " china . com " luag thiaj xa npaud .
Kuv lub xab ntawv mas muaj ntau ntau pua pua txhiab txhiab tsab xov li ntawd , li mas kuv tsis xav mus qhib kuv lub xab ntawv ntawd lawm , kuv siv lwm lub xab ntawv lawm .
Ntev ntev tsis tau tuaj hauv nov lawm , hais ntev hais ntau , nej los nkees saib , li mas tso tseg , thov kom sawv daws tsuas tau txais kev noj qab nyob zoo .
Xeev Laus Chij Tsab HL , Kuv saib koj tub sau lug lawm .
Yog tas peb tsi siv lu " Computer " ces kawg siv lu " Koopitawj " xwb .
Saib mej cov Hmoobdawb ho nyam lu twg xwb mas ?
ms ms , Koopitawj los yeej zoo mloog lawm thiab .
Txawm hais tias hais tsis tau meej li luag lo lus " computer " los tsuav peb sib tau taub xwb ces yeej siv tau lawm .
Ua li nej lwm tus puas xav hais tias lo lus no siv tau lawm thaib ?
Thov txim , cia peb tsis txhob hais lus sib cais hais tias " Hmoob Dawb " los sis " Hmoob Lees " lawm vim peb tsuas yog ib haiv Hmoob xwb .
Los lus twg zoo mloog rau sawv daws ces cia li siv lo ntawd xwb los yeej zoo lawm .
Yuav muaj ntau leej tsis nyiam muab luag lus los ua yus lus , kuv tus kheej los yeej tsis nyiam thiab .
Tab sis , nyob rau tej lo lus zoo li no peb yuav tau siv luag lus los ua yus lus .
Vim peb feem ntau twb yeej ib txwm siv lo lus ntawd lawm .
Tsis tas li ntawd , muaj ntau ntau haiv neeg yeej siv los lus no tib yam nkaus thiab .
Xws li Thiab , Miskas , Askiv , Fab kis , Mev thiab tshuav ntau ntau haiv neeg .
HL
