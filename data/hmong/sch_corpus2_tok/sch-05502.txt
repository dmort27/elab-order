Raws li Col . Suav Yaj daim cassette mas nws hais tias VP yog noj nws tes xwb .
Col . Suav Yaj hu VP ua Vaj Pov dag .
Ntuj esELIPSISTOKEN cas cov nom laus no yuav txawj sib tham ua luaj laud .
Tiam no kuv saib Col . Suav Yaj tib leeg thiaj muaj xiv cem tau VP xwb nawb .
Hub hub hubELIPSISTOKEN mloog tas mas pov khawv kawg thiab ov .
Faj Faj , Nej cov uas paub xovxwm ntau txog VP , Suav Yaj , thiab cov thawjcoj ntawv cov Caub Fab , tamsim no lawv muaj tswvyim dabtsi los mus pab peb cov HMoob Caub Fab nyob tim havzoov nplog teb lawm xwb ?
Pom tas cov videos uas koj tau muab link rau peb saib ntawv , koj tus kheej ne ho xav licas thiab puas muaj tswvyim licas los mus pab lawv ?
VP ne , koj , los sis leejtwg , puas paub nws puas yuav npaj licas mus pab lawv thiab ?
Peb cov nyob rau hauv no ne , nej sawvdaws puas txhawj txog thiab muaj tswvyim licas mus pab peb cov HMoob Caub Fab thiab ?
Nej sawvdaws niaj hnub tuaj sibkoom hais lus uasi hauv no , nej puas tseem hlub HMoob , thiab puas nrhiav txoj kev licas los mus pab cov HMoob Caub Fab raug txom nyem no , los sis nej raus saib tag cov movies no thiab nyeem tag lawv zaj dabneeg ces cia li mus pw tsawg zog lawm xwb ?
Yog nej sawvdaws muaj lub siab hlub peb haiv HMoob uas raug txomnyem tim nplog teb no , nej sawvdaws--txhua tus uas muaj lub meejmom zoo thiab muaj tswvyim zoo--kuj hais sawvdaws sibkoom siab uake mus daws tej teebmeem no los pob .
Nej tseem tsaug zog los nej twb npaj tau txhij lawm na ?
~ Brandon To Wac , Hlub kawg mas .
Tiamsis peb coob leej nyob hauv no yeej pab tsis tau yog cov hmoob havzoov tsis pab lawv tus kheej .
Yog koj thiab kuv , thiab coobX leej hauv SCH no mus txog tim Nplog ELIPSISTOKEN . peb mus qw pajtaub nrovX kom lawv cov pojniam , menyuam yaus , neeg laus kom lawv tawm tom havzoov los es tseg lawv cov txiv ( cov txiv neej uas xavX ua Caubfab ) nyob xwb , tshe lawv yuav tsis kam .
Lawv yuav muab peb tua pov tseg nraus Nplog daim av .
yy Faj awELIPSISTOKEN .
Daim cassette Col Suav Yaj cem-m lawv 4 - 5 tug noj nyiaj tim Looj Ceeb ces kuv twb hnov ntev lawm osELIPSISTOKEN . Chim no yawg tsis tau nyiaj noj li tim Looj Ceeb lawm ces lam tau lam cem xwb . Cov laus no ces luag tej laus twb hais tias Dev laus tsis zoj Vaj .
Neeg laus tsis coj plaub ntug lawm no ned . Lawv hais lus tsis muaj qab ntxhiab dab tsi lawm osELIPSISTOKEN . . Koj sim mus mloog lawv hais kas moos saib . Thaum pib mas hais kas moos tiag ib ntsis hais tom ntej tom qabELIPSISTOKEN . mus hais teb chaws tshuav hav zoov ntau zoo ua noj tuaj lawmELIPSISTOKENELIPSISTOKENhais mus hais los ho yog hais dab neeg tuaj lawm thiabELIPSISTOKEN .
Phooj ywg Faj , Hais nyob li Suav Yaj hais ntawv xwb yeej tsis mob tsis khaus VP li os .
VP twb ntsib tej poj ntsuam thiab tub ntsoj ntxhais ntsuag tuaj muab VP nyiav nyoos nyoos thaum tseem nyob Looj Ceeb thiab ziag no zoo li niam Hua Ly thiab niam Mike Vaj lawv kiag VP twb tsis quav ntsej .
Thaum twg VP kov tsis yeej ces rho hlo nyiaj los pov pig pig poog poog rau tej poj dab poj ntsuag ces lawv suab nyiav tu .
Koj saib ne niam Mike niaj hnub mus muab vp nyiav ciaj , npau vp taws vp pov kiag 100 phav nplooj ntsuab ntsaws twj ywm rau niam Mike tes xwb ces pog kua muag tu nrho .
Yog yawg Suav Yaj xav tau nyiaj ces tuaj muab VP nyiav nyoos ib ntus xwb ces yawg qab hnab su .
Ua tsaug yy uas koj tseem lub tswvyim no thiab .
Kuv xav mas lawv yeej xav tawm kawg li , tiam sis lawv tsis pom txoj kev yuav dim tau , vim tias lawv tsis ntseeg nom tswv nplog lawm .
Lawv twb muaj ntau tus tibneeg uas tawm los es raug tsim txom los sis rau tua tuag lawm lawv thiaj li tsis kam tawm los .
Yog muaj hnub lawv pom tias lawv yuav tsis raug tsim txom , los sis raug tua tuag , yog lawv tawm lo no lawv yeej yuav tawm los xwb .
Muab saib los , txhua leej txhua tus hauv cov yeebyajkiab ( movies ) uas journalists thiab reporters tau thaij los mas lawv yeej nyob lub neej txom nyem heev li--tuav rawv plig nyob lawm xwb--yeej tsis xav nyob ntxiv li lawm .
Yog muaj txoj kev pab tiag tiag , lawv yeej yuav tawm los xwb , koj puas xav lino thiab ?
Vim li no , kuv xav hais tias yog leejtwg muaj position zoo thiab muaj tswvyim zoo yuav tsum sawv los coj sawvdaws mus nrog nom tswv hauv ntiajteb mus daws qhov teebmeem no .
Tam ntuj no , kuv raus pom niaj hnub sau ntawv tawm hais txog qhov teebmeem thiab niaj hnub propose li ub li no xwb , yeej tsis muaj leejtwg kiag uas yuav nqis tes mus ua kiag txoj haujlwm no li .
Yog hais tias yuav tos kom nom tswv nplog tso cai tso es mam li mus ua daws qhov teebmeem no ntshe yuav tsis muaj hnub li os .
Tos tos ces txog hnub cov Caub Fab no tuag tag lawm ces tas li xwb las as .
Koj puas paub , niaj hnub no nom tswv nplog tseem tsis lees paub tias hauv tebchaws nplog tsis muaj resistants ( Caub Fab ) no na , los sis tsis muaj kev sib ntaus sib tua no na ?
Lawv tseem hais tias cov Caub Fab no raus yog bandits--meaning ib pab laib txivneej xwb uas khuj tibneeg thiab tua tibneeg xwb no na--lawv twb tsis lees paub tias muaj pojniam menyuam thiab cov laus laus niaj hnub nyob tiv nag thiab nyob txom txom nyem rau tom havzoov no na ?
Vim li no , peb leejtwg , los sis sawvdaws , puas yuav ua tau licas mus pab lawv ?
Zaum no nej sawvdaws sim hais tiag tiag tuaj sob peb yuav ua licas ?
~ Brandon Phooj ywg Brandon , Kuv xav hais tias peb coob tus yeej los pom mus tib kis li koj nug no lawm .
Qhov tiag yeej tsis muaj leeg twg paub txog qhov answer hlo li .
Yog koj tsis tau mus pom kiag ntawm koj qhov muag es koj hnov luag tej hais tias Hmoob hav zoov tawm los mas raug tsim txom li ub li no thiab koj ntseeg li qhov koj pom hauv cov video lawv mus thaij los no xwb mas koj tseem poob qab dev heev li .
Kuv los yeej hais nkaus li phooj ywg YY hais thiab xwb .
Yog yuav kom peb cov tim no mus pab lawv es lawv thiaj li dim txoj sia ces tsis txhob tham txog zoo dua .
Qhov lawv yuav ciaj sia tsis tuag ces lawv yuav tsum tau pab lawv tus kheej xwb .
Koj , kuv , yy , peb cov nyob hauv SCH no mus hais kom lawv tso tseg tsis txhob ua tsov ua rog lawm mas tseem tub qaug lawv thiab lawv tseem npav xuas ntsis phom nrog pebhais xwb .
Yog koj mus hais rau lawv hais tias tag kis xwb yuav muaj teb chaws thiab VP twb yuav rov los no mas lawv yeej luag ntxi zoo siab hlo xwb .
Koj kab lus nug kawg hais tias " Zaum no nej sawvdaws sim hais tiag tiag tuaj sob peb yuav ua licas ? "
Cia kuv teb koj , tiag tiag koj kab lus no tsim nyog nug rau cov Hmoob hav zoov hais tias " zaum no nej cov Hmoob hav zoov sim hais tiag tiag tuaj sob nej yuav ua li cas es nej thiaj dim txoj kev tsim txom ntawm Nplog liab tes ? "
Yog li cas thiaj li yuav nug lo no , vim hais tias koj thiab kuv wb pom lawv lub neej txawv li lawv pom lawv lub neej .
Yog nej leej twg tsis tau mus kov cov Hmoob hav zoov thiab cov Hmoo tim DD mas txhob rawm maj tuag .
Tsis tag li ntawv txawm nej leej twg yuav nyiam hais npaum ub npaum rau hauv SCH no los nej yeej paub tsis tag lawv tej teeb meem tiv kiag li .
Yog li kuv caw nej nqis mus xuas nej ob txhais tes tuav kiag , xuas nej ob lub qhov muag pom kiag , xuas nej 2 lub pob ntseg hnov kiag , thiab xuas nej lub qhov ncauj hais kiag mas nej thiaj paub hais tias lawv cov teeb meem yog dab tsi tiag .
Faj- kuv twb hnov daim niag kabxev koj tag ntev li ntev lawm thiabELIPSISTOKENkuv los hais ib yam li tijlaug Phwvnyawm hais thiab , Dev laus Dev tsi zov vaj , neeg laus neeg hais lus tsi ncaj ; Dev laus dev tsi zov tsev , neeg laus neeg hais lus tsi Khev .
laus laus lawm es cias li ua neeg ruam lawm , thiaj li lam tau lam tham lus ntau ntau kom puv ncauj lawm xwb !
txhob muab tej no los ua peb tej chaw nchavsiab thiab ntsimsiab nawb , FajELIPSISTOKENLOL !
Brandon- tsi tag yuav noog cov hmoob havzoov li , koj twb pom ntawm 29 tus me nyuam hmoob xwb-- uas muaj neeg qhov muag pom kiag mus ploj lawm xwb .
leej twg los twb tsi lam lav txog , tseem hais txog koj tej me hmoob pem havzoov no thiab ces lawv coj mus reeducation camp kiag ces tag ib sim neej yeej tsi pom ntxiv li lawm os nawb !
tos sawv daws , tsi kam muab tswvyim thiab nti kiag--tej neeb paub tab , ces yeej paub hais tias , tsi muaj ib txoj haus kev yuav thos tau rau lub zeejceeb no , no os mog !
koj yuav nkag siab zoo lawm B2BH PHAB EJ , AW tsis yog koj yog tus garde corp rau VP poj niam los ua cas koj yuav paub txog VP lub neej zoo ua luaj li naw ?
puag thaum nyob LOOJ CEEB txog nhub no kiag .
KOJ yuav tau muab sau ua ib phau ntawv cia nawb mog .
Thaum ub kuv nyob LOOJ CEEB kuv yeej pom tej poj ntsuag hmoob / moob tuaj quaj nyiav li koj hais .
XYOO 1995 , 1996 , 1997 kuv mus nrog lawv sab laj tom Denver COLORADO tau ntsib cov qub tub rog Amelivka ntau tug , ntsib ib tug NAI PHOO Amelivka .
Lawv thiaj piav qhov tseeb tseeb tia ; lub sij hawm ua tsov rog LOOJ CEEB ntawd Amelivkas muab nyiaj ntsuab Dolas ntiav hmoob / moob ua tub rog , tus tub rog private lawv them $ 250 / monthly , cov lub xab loj kuj them ntau zog dua .
Peb nug tia Peb hmoob / moob cov ua tu private tsua tau txais 6,000 kips / monthly xwb equaly $ 6 nyiaj Amelivka xwb , lawv coj mus pauv ua nyiaj nplog them rau peb .
UA li ne $ 250 - $ 6 = $ 244 .
TUs tub rog Private ntawv $ 244 ploj dua twg lawm , thaum lawv raug tua tuag nqa lub cev rov los txog tsev twb tsis muaj nyiaj THA , lawv tej poj niam ntsuag nos thiaj li mus quaj rau VP , muaj tej tug hmoov zoo kuj lia tau nyiaj li koj hais , cov tsis muaj hmoo ces so ntswg nraum zoov xwb rov los tsev .
After THAUM xyoo 1975's , Amelivkas thiaj pom VAJ POV cov nyiaj ntau heev faj nyob rau BANK SICILY Europian teb lawv hais tia tseem txaus VAJ POV ua rog ntxiv 10 lub xyoo tom ntej .
YOG LI lawv thiaj muab Freezed lawm txog niaj nhub no .
TUBNTSUAG Tubntsuag , Koj kuj paub vp qhov personal information zoo kawg laiv yuam , xav kom nej cov paub zoo txog zaj no nthuav tuaj tiag .
Puas muaj tus muab sau teev tseg rau hauv ntaub ntawv ua pab vav cia ne .
Koj tsim nyog muab teev tseg lawm laiv yog paub zoo npaum ko nas , ces kuj txhais tau tias thaum cov niam poj ntsuag tuaj kaub zig vp es nws muab me me nyiaj so lawv kua muag ces kuj yog qe ntawm lawv cov txiv li ntiag tug rov los kib lawv txhav xwb no mas yomELIPSISTOKEN . cov tsis paub ces kuj lias zoo zoo siab tias yawg hlob mas muaj pluaj siab hlub cov poj dab poj ntsuag ntawd kawg no .
Zoo kawg nawb yog nej tus twg paub li cas no lo ho tuaj hais qhia rau peb cov tsis tau hnov no xwv thiaj li ho paub txog saib .
Ua tsaug rau koj thiab Phabej thiab txhua tus uas muab qhov teebmeem no coj los xav es qhia rau peb sawvdaws paub txog nej txoj kev xav .
Nej yeej hais yog lawm thiab .
Qhov kuv xav mas , yog ua tau , peb cov HMoob thawjcoj uas nyob rau txhua txhua lub lav thiab txhua txhua lub tebchaws cia li sawv kiag los coj cov pejxeem HMoob nyob rau hauv lawv lub zos / lav / tebchaws sawv mus demonstrate uake hais txog qhov teebmeem no seb cov nom tswv nyob rau txhua txhua qhov chaw puas tig lawv lub qhov muag los saib thiab pab txog .
Yog ua li no tsis tau thiab ces , cia li nkag loo mus xyuas nplog liab tim tebchaws Nplog kiag xwb las as .
Tiam sis txog thaum no , ua lawm mas yuav tsum ua kom tiag tiag laiv , seb puas tau zoo licas thiab txog qhov twg xwb las as .
Kuv xav mas yog txog thaum qhaab loj zoo lino lawm , yeej yuav muaj leejtwg nqis tes pab peb HMoob , los sis pab zaum nrog nom tswv komosniv Nplog , daws tej teebmeem no xwb .
Nej xav puas yuav mus tau thiab ma ?
~ Brandon .
BRANDON , kojmus nug ntxiv seb VAJ POV puas muaj nyiaj ntau freezed nyob Europian xwb mas , Jerry thiab VAJ POV nkawd coj Hmoob / moob li nyiaj mus tso rau tiv ua VAJ POV TUG tej zaum Jerry ua tus co sign .
hnov tia Jerry tuag lawm .
Cov hmoob uas pom tej niag Pallet nyiaj DOLAS nyob Vees Cam niaj nhub no tseem tsis tau tuag ne .
Tom qab tsov rog yuav tag tshuav me nyuam yaus 14 15 xyoo zov Vaj POv lub rooj vag xwb , vim cov laus tuag tag ntau lawm , MUAB saib rov qab mus rau xyoo 1961 txog 1975 yog muab nyiaj lhi tag raw li Amelivka hais , AUB YAU , Hmoob / moob tej tub ntxhai tuaj kawm ntawv nyob VEES CAM tsis txom nyem os thiab yuav coob tshaj tej zaum lawv tej me nyuam tseem tuaj kawm tau txawv teb chaws lawm thiab .
Vim sawv daws yeej tsis paub tiag tiag tia sawv daws lub nyiaj lhi yog $ 250 / monthly ib yam li Amelivkas cov tub rog nyob Nyab laj qab teb , raws li Amelivkas piav na .
ces tej lub lhi nyiaj lhi tsis tuaj los sawv daws kuj ua lub siab ntev tos .
Kuv kuj ntseeeg li Amelivkas hais rau peb , kuv ntseeg tia lawv yuav tsis hais lus dag los yog lus tawm tsam Vaj Pov .
Nej ho mus nug kiag Vaj Pov seb nws muab cov nyiaj ntau ntau qhov twg los coj mus tso tim BANK SICILY .
Luag hais tia ib tug NAI PHOO tsis muaj nyiaj lhi ntau npaum os .
Kuv kuj tu siab thiab hov vim kuv kuj tau mus lhoov lawv ua tub rog tau 4 - 5 lub lhis tau me ntsis nyiaj mam tuaj mus kawm ntawv dua 6,000 kips / monthly .
Muab saib rov qab kuj tu siab rau cov kwv tij phooj ywg sawv daws mus ua tub rog tsi tau nyiaj li Amelivkas muab tuaj , tuag lawm tej poj niam me nyuam ua ntsuag noj ntsuag nhav .
Nim no ces lig lawm , sawv daws muab kawm cia ua dab neeg tseg xwb tia peb hmoob / moob muaj tau ib tug great Leader li Vaj Pov los pov hwm peb haiv hmoob / moob ib ntus vam meej thiab ncaj ncees .
LEEJ TWG YUAV ntseeg thiab tsis ntseeg los nyob ntawm siab , xav paub tia puas tseeb kuj yuav tau mus nug cov qub tub rog Amelivkas dua tsam lawv tuag lawm laiv .
Tshawb thiab nej thiaj paub qhov tseeb .
TUBNTSUAG Phooj ywg Brandon , Ua tsaug ntau uas koj kuj tawm tau co tswv yim zoo kawg li lawm .
Kev xav xwb ces yus yuav muab xav li cas los yeej yog tag li .
Tab sis in reality nws tsis zoo li yus txoj kev xav ntawv .
Qhov koj kom suav daws mus kwv paib demnonstrate ces tsis tau noj lawm vim cov kujxaj twb ua tau 30 xyoo los no lawm .
Cia kuv nug koj 3 nqe lus hauv qab no .
Thov teb dawb paug li koj txoj kev xav thiab qhov koj pom zoo kom peb ua .
1 .
Koj puas pom zoo kom Hmoob txawv teb chaws thiab Hmoob hav zoov tawm tsam Nplog Liab kom tau teb chaws rau Hmoob nyob ?
Koj pom zoo los tsis pom zoo ?
Thov piav koj lub tswv yim tuaj .
2 .
Koj puas pom zoo cia cov Hmoob hav zoov tuag kom tas ?
Koj pom zoo los tsis pom zoo ?
Piav tuaj : 3 .
Yog niaj hnub no koj tseem tshuav niam txiv tshuav kwv tshuav tij nyob tim hav zoov no , koj puas tso cai rau cov nom kujxaj tim no mus koj tsev kom lawv nyob twj ywm zov hav zoov es nriaj teb thiab nom tswv Miskas twb yuav nqis mus pab lawv sai sai tsis yog hnub no los yog tag Nyob zoo Zoo Kuv xav tias koj hais yog lawm .
Cov tuaj ib tham hauv nov feem coob yog cov txawj ntav xwb .
Thiab sawv daws pauv leej xav nrhiav lub tswv yim mus saib puas tau peb cov me nyuam Hmoob los vim peb yog Hmoob .
Tab sis zoo li sawv daws sib hais sib hais ces tsis yog hais txog cov me nyuam Hmoob lawm .
Yog sib ceg lawm xwb .
Kuv xav tias peb sawv daws nyias muaj nyias siab , nyias muaj nyias tswv yim , nyias muaj nyias ideology tab sis peb yog ib haiv Hmoob .
Ais peb sawv daws yeej xav pab peb cov me nyuam ntawd tab sis peb qhov kev pab tsis zoo ib yam xwb .
leej twg qhov kev pab los yog tib si .
Yog Sys thiab Tseem yeej nkawd xav tias nkawd mus hais tau nom nplog tim Vees cas los peb sawv daws kuj cia nkawd mus hais sim tso .
Txhob rawm cem tias nkawd nyiam nyab laj no mas .
Ua li hais lub teb chaws twb swb rau luag tau 31 xyoo no lawm ces yog luag kam peb cov neeg mus ntsib luag ce hos mus ntsib saib luag hais li cas xwb .
Hos peb cov nyob tim no kuj nrhav kev pab thiab .
Vim tias peb sawv daws sib pab kom tau peb cov me nyuam rov qab xwb .
Ces peb leej twg muaj peev xwm ua li cas los ua xwb , ua kom tau peb cov me nyuam los xwb .
Yog peb ua raug kev raug cai lawm , peb yeej yuav muaj kev taug .
Thov pes sib koom siab ais txhob sib ceg li ub li no xwb .
Qhov peb sib ceg ces ua rau lwm tus xav tias peb hmoob cov tub txawg tub ntse yog ib co siab me thiab txawj sib ceg kom sib tu siab xwb .
Tsis muaj lub siab los hlub peb haiv Hmoob tiag .
Ua tsaug Yog , koj yeej hais yog lawm , Hmongruag , hais txog qhov tias yus yuav tsum tau mus nug coob tus ntxiv seb tej livxwm no puas muaj tseeb tiag .
Yog muaj tseeb li hais , kuv yeej pab sawvdaws thiab GVP tu siab tias tej nyiaj hli ntawv tau poob qhov li ntawv daw daw lawm xwb , es peb cov tub rog HMoob thiab HMoob sawvdaws tsis tau khaws / txais li .
Yog hais tias muab tag nrho cov qe mus tso rau ib lub pobtawb li ntawv lawm xwb no ces ntshe yuav pab GVP thiab peb HMoob sawvdaws tusiab heev li .
Vam thiab ciasiab tias tom ntej no mus tej teebmeem no yuav tsis muaj lawm , thiab cov thawjcoj yuav txawj coj thiab xyuam xim me ntsi .
~ Brandon Brandon , Raws li kuv niag neeg tsis paub kasmoos no xav mas yeej muaj txoj kev tawm kawg tab sis pheej muab ib paab neeg tseem ceeb tas zog muab lawv rau w kom tau tus mos lwj loj tshaj plaws no ces thiaj li muaj ib co nyuag ua phub laib xum tais li ntawd xwb mas .
Yog koj mloog tej lus uas tswv xyas hais tawm xov tooj cua ces koj yeej to taub lawm .
Twb tsis yog cov nyuag Hmoob havzoov hauv blog teb xwb , tej zaum cov Hmoob nyeg pem Nyablaj teb thiab Suav teb tseem yuav ntws los mus mag lwm haiv neeg muab siv li Hmoob DD ntxiv thiab los tsis paub .
nqq My thoughts on your questions : 1 : qhov no , kuv xav mas qhov zoo tshaj plaws ces peb HMoob sawvdaws cia li txaus siab tias lub ntuj no peb HMoob yeej tsis nrog luag muaj tebchaws ua peb tug lawm , vim tias luag twb muab faib tas rau luag tibsi tas lawm .
Muab xav los , tej lub nyuag island me meELIPSISTOKENnyob rau hauv tej nyuag hiavtxwv los luag twb muab tis npe thiab faib ua luag tug tas lawm .
Peb HMoob es twb tsis muaj riam phom thiab nyiaj txiag thiab tibneeg coob li luag es peb yuav mus ua tau tebchaws licas .
Tsis tas li ntawv xwb , lub tebchaws Nplog no luag nom tswv twb kos npe tag rau hauv ntiajteb no , tshwj xeeb li tebchaws Nyablaj , los mus pab luag tag lawm .
Yog hais tias muaj teebmeem licas , cov tebchaws no yuav mus pab luag .
Peb HMoob es twb tsis muaj leejtwg nyob rau peb tog lis es .
Hais txog cov Caub Fab Nplog uas nyob rau hauv central Laos thiab southern Laos , lawv los twb tsis kam koom nrog peb cov HMoob Caub Fab li thiab ne .
Txawm peb tuajxub nom tswv Nplog npaum licas los luag sawvdaws yuav pom tau tias peb yuav tseeb ntxeev tebchaws Nplog los mus ua peb tug xwb .
Txog thaum kawg , cov Caub Fab Nplog no ntshe tseem yuav mus nrog kiag cov Kosmosniv Nplog liab tuaj tua peb cov HMoob Caub Fab lawm thiab .
Hais txog qhov yuav haub kom cov HMoob Suav thiab HMoob Nyablaj los pab peb cov HMoob Caub Fab nyob rau hauv tebchaws Nplog txeeb kom tau tebchaws Nplog , los sis qaumteb tebchaws Nplog , ua HMoob tug , tej npam yuav mus taus thiab .
Tiamsis peb puas yuav ua tiag , thiab peb yuav muab kev pab ntawv leejtwg los ?
Suav , Nyab Laj , thiab Thaib sawvdaws twb tuavtes ua phoojywg nrog kosmosniv Nplog liab tag lawm ne .
Thaum peb sawv taujxub lawv , cov tebchaws no yuav sawv pab Nplog laiv .
Tsis tas li ntawv xwb , txawm tias peb tseeb tau tebchaws Nplog ua xiamris lawm los peb HMoob tseem nyob hauv qab Nplog ~ peb raus txeeb tebchaws Nplog rov qab rau Nplog xwb , peb tsis tau dabtsi li .
Yog li no , peb puas yuav xav siv peb cov HMoob tag nrho mus ua txoj haujlwm no ma ?
Kuv xav mas peb sawvdaws yuav tsis ruam npaum li no na .
Yog peb yuav ua tiag , peb yuav tsum hais kiag tias peb ua no yog peb xav ua kom tau tebchaws rau peb HMoob tiag tiag , thiab tau ua lawm yuav ua tiag tiag tsis muaj hnub tso tseg , thiab peb yeej muaj riam phom thiab tibneeg txaus lawm , thiab peb yeej muaj legitimate reasons sawv los txeeb kom tau tebchaws los ua peb tug , no mas peb sawvdaws thiaj li yuav txaus siab mus ua , thiab luag lwb lub tebchaws thiab li yuav xav seb luag puas yuav ntxim pab peb .
Yog peb tsis muaj tej xwmtxheej no tag tag ces peb cia li tsum kiag es txaus siab los ua ib tug pejxeem uas zoo tshaj plaws ntawv cov tebchaws uas peb nyob rau hauv xwb .
Tsis tag li ntawv xwb , ua ib tug pejxeem xwb ntshe tseem yuav hajyam zoo tshaj rau peb haiv neeg HMoob , vim tias peb sawvdaws yeej nyias xav xav khwv kom nyias muaj nyiaj muaj txiaj xwb , yeej tsis xav lees mus ua tej txoj niag haujlwm uas them nyiaj tsis ntau txaus yus siv , thiab siv dag siv zog mus pab luag deal tej niag haujlwm uas txog thaum kawg tseem ua rau yus rau cem thiab thuam xwb .
Koj ne , koj ho xav licas txog koj lo lus no thiab , Phajej ?
2 : Qhov zoo tshaj ces cov HMoob no cia li tawm kom tas los mus rau tim Thaibteb es cia Ntiajteb tuaj mus nrhiav kev pab lawv xwb , vim tias yog lawv tseem nyob rau hauv tebchaws Nplog ces yeej yuav tsis muaj hnub uas nom tswv Nplog yuav cia ntiajteb mus pab lawv li .
Luag yog luag ib lub tebchaws , luag muaj luag no luag tswv , luag muaj luag peevxwm kav luag lub tebchaws , yuav yog ib qhov kev txhaum yog hais tias lwm lub tebchaws los sis lwm tus tibneeg tseem mus tsim teebmeem thiab kev ntxhov rau luag .
Txhua leej txhua tus yeej tsis xav kom cov HMoob havzoov los Caub Fab no tas sim neej , tiam sis yog tsis muaj leejtwg mus pab lawv , los sis lawv tsis nrhiav kev tawm ntawm lawv qhov chaw ntawv , ces txog thaum kawg lawv yeej yuav plog tag mus xwb , vim tias txhua txhua hnub nom tswv nplog yeej nrhiav kev mus muab lawv sawlawj xwb as ; tsis tag li ntawv xwb , lawv twb tsis nrhiav tsis tau mov noj qhov twg li lawv thiab ne .
Xav txog lawv mas yus yeej tus siab thiab hlub lawv kawg , tshwjxeeb li ntawm cov pojniam me nyuam thiab cov laus , tiamsis yus tsis yog neeg muaj peevxeem loj li GVP lawv ces yus yuav ua tsis tau dabtsi pab lawv .
Yus raus pab thov Vajtswv kom lawv tsis txhob raug teebmeem loj licas xwb , thiab kom lawv muaj txoj siab nyob mus ntev ntev xwb .
Koj ne , koj ho xav licas thiab , hais txog qhov no na ?
3 : Qhov no , yog kuv muaj kwvtij txheeb ze nyob tim lawv tim no kuv yuav hais rau lawv tias yus yog neeg me me thiab ruam ruam xwb , yus kavtsij tsum kiag tsis txhob nrog luag tiv txoj kev txom nyem , vim tias txog thaum kawg yus yeej tsis tau dabtsi li .
Txog thaum kawg , yog ntuj pub es tau tebchaws HMoob , los luag raus tau ua nom ua tswv xwb , yus ces kawg rov qab ua tus nyuag pejxeem me me xwb .
Qhov zoo tshaj ces cia li nrhiav kev tawm los es coj yus tej menyuam tuaj mus kawm ntawv seb puas muaj hnub yus xav tau lawv mus rau Harvard , Yale , thiab Oxford Universities es lawv ho mus khwv tau nyiaj txiag los pab kom yus tsev tibneeg muaj kev huamvam mus lawm yav tom ntej xwb .
Koj ne koj ho xav licas txog qhov no xwb ?
Qhov tso cai rau cov kubxaj no mus haub lawv li ub li no mas yus yuav tsis muaj peevxwb hais tau lawv , vim tias yus raus yog ib tug neeg qis qis xwb .
Lawv yuav mus thiab tsis mus los yog lawv txoj haujlwm xwb .
Tej npam lawv ho muaj tswvyim zoo licas lo yus yeej tsis paub txog--tej npam lawv ho mus pab tau lawv thiab ne , yus kuj zoo siab xwb .
Yus yuav tsum tsis txhob xav hais tias txhua txhua tus uas mus ua kubxaj no yuav yog mus tsim teebmeem thiab ua kev phem rau cov HMoob tiv xwb ; muaj ntau tus yeej muaj txoj kev hlub peb haiv HMoob tiag tiag thiab , lawv thiaj li txiav txim muaj lawv txoj siab mus pab lawv .
Tshwj xeeb li Col . Cher Pao Moua ne , nws yeej hlub peb haiv HMoob tiag laiv , nws thiaj li rov qab mus coj peb cov niam txiv HMoob Pathikang tiv thaiv lawv tus kheej ntawm kosmovniv Nplog liab lub ntsis phom .
Koj xav hais tias txhua tus uas mus kubxaj no yog mus ua kev phem xwb lov ?
Thaum kawg no , kuv ua koj tsaug uas koj tseem muab lub sijhawm no coj los tham txog cov HMoob Caub Fab no thiab .
Kuv xav mas peb cov nom tswv los sis thawjcoj HMoob uas muaj lub meejmom zoo thiab muaj peevxwm yuav tsum nrhiav txoj kev los mus raws tej teebmeem uas peb niaj hnub niaj hmo hnov txog thiab paub txog no , tsis hais cov HMoob nyob tim Dejdawb los sis cov HMoob Caub Fab uas niajhnub yoo tshaib thiab nrhiav txoj kev dim ntawm nom tswv Nplog liab lub ntsis phom .
Yog peb cov thawj coj no tsis nqis tes mus pab lawv ces tsis thas yuav niaj hnub mus khav rau qhov ub qhov no hais tias lawv yog peb ib tug / los peb pab thawjcoj uas sawvces ntawm peb HMoob sawvdaws li .
Yus ua ib tug nom , los sis thawj coj , yus yuav tsum ua ib tug qhev uas teebmeem , los sis kev pab nyob qhov twg , yus yuav mus rau qhov ntawv mus pab cov tibneeg ntawv .
Txog thaum kawg , luag thiaj li yuav hawm thiab navthwm tias yus yog ib tug thawjcoj thiab thawjcoj zoo tiag tiag .
Vam thiab ciasiab tias muaj ib hnub , peb haiv HMoob yuav yug tau tej co thawjcoj zoo li no thiab .
Ua tsaug !
Very best , Brandon Thao
