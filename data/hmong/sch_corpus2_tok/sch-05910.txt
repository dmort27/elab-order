Laura Xiong , Executive Director Radio Announcements in Green Bay , WI and Minnesota on April 9 , 2005 Nyob zoo ib tsoom niam txiv kwtij neejtsa , thiab phoojywg sawv daws .
Ntawm no kuv yog Laura Lo Xiong .
Tsis ntev los no , kuv twb tau tshaj tawm me ntsis txog peb cov hmoob tau mus koom kev sablaj nrog cov nom tswv nplog liab thiab Koom haum saib xyuas kev ncaj ncees nyob Geneva , Switzerland thaum lub 2 - 21 - 22 - 2005 .
Kuv ntseeg hais tias nej coob tus yuav paub zoo hais tias zaum no yog peb mus tham txog dabtsi tiag .
Peb coj tau cov lus hais txog tsoom fwv nplog liab tua peb cov menyuam hmoob , tsim txom peb cov hmoob nyob nplog teb , thiab tsis muaj kev ncaj ncees rau pejxeem hmoob mus hais rau koom haum ntiaj teb .
Cov nom tswv saib xyuas kev ncaj ncees muaj 18 leej tau tuaj mloog saib co nom tswv nplog liab yuav teb sawv daws tej lus li cas .
Txawm peb hmoob yuav chim thiab hais npaum li cas , thiab cov nom tswv saib xyuas kev ncaj ncees yuav hais nyhav npaum li cas los , cov nom tswv nplog yeej tsis lees hais tias lawv tau tsim txom hmoob , thiab lawv yeej tsis lees hais tias lawv tau tua tsib tug menyuam hmoob thaum lub 5hli xyoo 2004 ntawd .
Cov nom nplog tsuashais tias , yog sawv daws pheej liam hais tias nplog tua Hmoob , ua cas ho tsis muaj neeg mus hais rau cov nom nplog li .
Tsis tas li ntawd , tus Governor hmoob nyob Xiengkhouang twb yog hmoob , tus thawj tub rog nyob rau sab ntawd los yog Hmoob .
Kom Hmoob mus nug saib puas yog nkawv xa tub rog mus tua hmoob xwb .
Xyoo no , Nom tswv nplog sau tau lawv tsab annual report tuaj mus rau tim UN .
Daim report hais zoo heev .
Luag hais tias , txhua haiv neeg nyob rau lub tebchaws nplog muaj vajhaum sibluag , lawv yeej hlub txhua tus pejxeem ib yam .
Qhov luag kom cov neeg nyob toj siab tsiv los rau nram chaw qis mas yog luag yuav txhim kho lub tebchaws kom zoo thiab muaj noj haus ntxiv xwb .
Thaum sibtham xauslub rooj sablaj , cov nom tswv tim UN xaus lus hais tias , zaum no tsoom fwv nplog teb tsis tau lawv cov lus nug li , hais txog txoj kev tsim txom pejxeem nyob nplog teb .
Tabsi , kom lwm zaus , cov nom tswv nplog yuav tsum hais kom meej tshaj zaum no saib lawv txoj kev tswjhawm pejxeem kev noj haus nyob nplog teb muaj li cas tiag .
Tsis tas li ntawd , cov nom tswv xaus lus hais tias , kom txhua tus pejxeem nrog rau cov nom tswv nyob hauv lub tebchaws nplog yuav tsum sib hlub , sib pab , nrog txhim ko lub tebchawsnplog rau sawv daws nyob , vim lub tebchaws nplog yog sawv dawslub .
Cov pejxeem nplog tsis muaj dua lwm lub tebchaws , tsis muaj dua ib daim av , tsis muaj dua ib qho chaw rau lawv mus nyob , tsuas yog lawv daim av nplog thiaj yog lawv sawv daws lub tebchaws lawm xwb .
Mas yog li , qhov yuav daws tau cov teebmeem hauv lub tebchaws nplog ces yuav tsum yog sawv daws los koom tes ua ib ke , National Reconciliation thiaj yog qhov yuav daws tau teebmeem lawm xwb .
Dhau mus , kuv yuav tham me ntsi txog cov kwvtij hmoob ua khiav los coob coob rau Thaib teb .
Tsis ntev los no , kuv twb tshaj tawm rau xov tooj cua Radio Chiengmai thiab rau tebchaws America no hais tias tsoom Fwv America tsis muaj kev qhib txais tos peb cov hmoob tim Thaib teb tuaj mus America teb lawm .
Tabsi , peb cov kwv tij hmoob tseem muaj kev cia siab hais tias yog khiav tuaj txog Thaib teb , tuaj mus sau npe tag , ces yuav tau tuaj mus America teb raws li sawv daws hnov .
Mas yog li , sawv daws thiaj tso vaj tso tsev tseg , muab nyiaj pua kev tuaj mus ua lub neej txom nyem heev nyob rau Thaib teb txog rau niaj hnub no .
Vim yog muaj coob leej ntau tus tau hu tuaj rau peb koomhaum Hmong International Human rights Watch .
Lawv xav paub saib qhov hmoob khiav coob coob los rau Thaib teb ntawd , puas yog America qhib kev txais tos hmoob dua ib zaug ntxiv tiag .
Lub 3 - 2 - 2005 , peb koom haum HIHRW thiaj tau nrog the State Department thiab UNHCR sibtham saib yog vim li cas Hmoob thiaj khiav los coob ua luaj rau pem Zos Dej Dawb .
Luag cov nom tswv hais meej hais tias America tsis tau tso cai rau leejtwg mus qhib ib qho chaw nyob qhov twg sau npe rau hmoob , vim America tsis muaj kev qhib txais tos hmoob ntxiv lawm .
Lub 3 - 4 - 2005 , the State Department thiaj sau ib tsab ntawv tawm hais txog qhov uas sawv daws hnov hais tias yog leejtwg xav mus America teb , yuav tau mus sau npe pem zos Dej Dawb .
The State Department hais tias qhov no yog lam hais xwb .
Vim America tsis tau qhib kev txais tos hmoob ntxiv .
Hnub 3 - 7 - 2005 , the State Department sau dua ib tsab ntawv tawm hais dua ib zaug ntxiv hais tias , yog leejtwg hnov txog hais tias America tseem yuav qhib kev txais tos Hmoob tuaj ntxiv , kom hais mus rau the State Department paub .
Lub 3 - 9 - 2005 , the State Department sau ib tsab ntawv tuaj rau peb koom haum hais tias , qhov sawv daws hnov hais tias muaj kev sau npe nyob pem zos Dej Dawb mas tsis yog the US Government , tsis yog the United Nations , thiab tsis yog Lajthab npas Thaib qhib sau npe rau hmoob .
Tsis tas li ntawd , America tsis tau tso cia rau ib lub koom haum twg mus teem chaw rau Thaib teb , los yog lwm qhov chaw sau npe rau Hmoob .
Lawv twb hais mus rau tag nrog cov agencies ua haujlwm rau cov neeg tawg rog , thiab cov nom tswv xws li US Congress lawm hais tias tej yam no yog lam hais xwb .
Tej lus no , tsisyog kuv muab coj los hais tsum lwm pab lwm pawg , lwm tus neeg lub homphiaj .
Tabsi vim yog kuv hlub txog peb cov kwvtij hmoob uas txom nyem tabsi tsis paub qhov tseeb .
Thaum lawv hnov tej yam li no , txawm yuav muaj tseeb thiab cuav , los lawv cia li tso vaj tso tsev tseg , siv nyiaj siv txiaj pua kev los mus ua lub neej txom nyem rau Thaib teb .
Kuv thiaj tshawb nrhiav kom tau qhov tseeb coj los qhia sawv daws saib puas pab tau peb cov hmoob ua ntej lawv yuam kev mus rau txoj kev txom nyem .
Txawm kuv yuav hlub sawv daws npaum licas los , yog sawv daws tsis mloog kuv hais , ces kuv yuav pabtsis tau .
Tamsim no , tseem muaj dua ib co lus yuav ua rau peb cov hmoob yuam kev coob , yog hais tias sawv daws tsis mloog li kuv hais .
Lub 4 - 4 - 2005 tag los no , the State Department sau tau ib daim annual report hais txog lawv txoj kev qhib txais tos neeg tawg rog nyob sab East Asia tuaj rau America teb rau xyoo 2005 no .
Daim report hais tias , xyoo 2005 no , America yuav tos li 13,000 tus neeg tawg rog tim Thaib teb tuaj , mas 10,000 tus ntawm 13,000 tus no yog Hmoob , dua li yog ces yog nyablaj , phabmab , thiab lwm haiv neeg .
Lub 4 - 7 - 2005 , Radio Free Asia tau muab daim report no coj los tshaj tawm hais tias , tamsim no , cov hmoob tuaj txog America teb muaj 8080 leej lawm , mas America tseem yuav tos li 10,000 tus hmoob tuaj ntxiv rau xyoo 2005 no .
Qhov no , ua rau peb cov hmoob yuam kev coob tus .
Sawv daws xav hais tias yog li mas tejzaum cov hmoob pem zos Dej Dawb yuav muaj feem tuaj raws li hais .
Thaum kuv hnov Radio Free Asia tshaj tawm li no , thiab muaj nej coob tus tau hu tuaj nug saib peb koom haum Hmong International Human Rights Watch puas paub txog cov xov xwm no .
Kuv thiaj nrog the State Department sib tham rau hnub Thursday lub 4hli tim 7 , 2005 thaum sawv ntxov .
Vim kuv xav paub hais tias cov lus Radio Free Asia tshaj tawm ntawd yog muab qhov twg los .
Raws li the State Department hais , cov lus sau tawm ntawm State Department daim report rau lub 4 - 4 - 2005 no yog cov report lawv muab xa mus rau The US Congress hais txog lawv lub fiscal year 2005 uas yog pib lub 10 - 1 - 2004 mus txog rau lub 9 - 30 - 2005 tom ntej no xwb .
Mas 13,000 tus neeg tawg rog ntawd yog cov hmoob hauv Wat Thamkrabok uas twb xamphaj tag nrog rau 1800 tus Vietnamese thiab cov Burmese xwb .
Komsawv daws txhob to taub hais tias ntshe luag tseem yuav tos 10,000 tus hmoob ntxiv cov hauv Thamkrabok The State Department lub fiscal year 2004 xaus rau lub 9 - 30 - 2004 .
Ua ntej lub 9 - 30 - 2004 mas peb cov kwvtij hmoob tim Thamkrabok nyuam qhuav tuaj txog li 4000 - 5000 tus xwb .
Tseem tshuav 10,000 tawm tus .
Cov tau tuaj txij lub 10 - 1 - 2004 mas luag muab suav rau lub fiscal year 2005 lawm .
Thov nej hais meej meej rau nej cov txheeb ze hais tias , yuav ua dabtsi , yuav tau nug kom tau qhov tseeb thiaj tsis raug lwm tus dag , thiaj tsis yuam kev mus rau txoj kev txom nyem ntxiv .
Tham ntxiv mus , nej muaj coob tus hu tuaj nug hais tias , ua li qhov nej hnov hais tias twb muaj ib co hmoob mus xamphaj tom Bangkok , thiab yuav tau tuaj sai sai no , ua peb koom haum puas paub .
Peb koom haum paub meej hais tias cov mus xamphaj nyob Bangkok mas tsis yog cov mus sau npe rau pem zos Dej Dawb .
Lawv yog cov uas cov txheeb ze tim no ua ntawv mus tos lawv cov kwvtij uas yeej muaj teebmeem thiab qualified ua neeg tawg rog xwb .
Peb tsis paub hais tias , cov no muaj pes tsawg yim , tabsi yuav tsis coob .
Tejzaum tsuas muaj 2 - 3 yim xwb .
Ua ntej nej yuav ntseeg lwm tus hais tias yog muaj tus ub tus no muaj tsab peevxwm mus hais tau UN qhib kev rau cov hmoob mus Xamphaj tom Bangkok es lawv thiaj tau tuaj , nejyuav tu nug lawv tsev neeg kom paub meej hais tias leejtwg yog cov pab tau lawv .
Kom sawv daws txhob mus ntseeg lwm tus neeg dag hais tias nim yog muaj nws es cov hmoob tom Bangkok thiaj tau tuaj .
Mas ntshe yuav them nyiaj rau tus ub tus no kom nws pab saib nej tsev neeg puas tau tuaj .
Tsis muaj ib tug neeg twg yuav hla dhau txoj cai .
Kawg no , kuv thov tshaj tawm rau nej sawv daws hais tias , nag hnmo muaj cov thawj coj hmoob tim thaib teb hu tuaj rau peb koom haum HIHRW hais tias , tamsim no , teebmeem tim Thaib teb loj heev lawm , ua rau tsoom fwv thaib mob taubhau .
Vim tias tsoom fwv Thaib paub meej hais tias the US Government tsis muaj kev qhib txais tos hmoob lawm , tabsi cov hmoob America pheej mus hais tias yuav muaj kev qhib .
Yog li ntawd , cov hmoob khiav los coob coob rau Thaib teb .
Mas kom cov thawj coj Hmoob yuav tsum nrog txiav txim saib yuav daws cov teebmeem no li cas .
Nws muaj ob txoj kev lawmxwb .
Hais txog qhov tuaj mus America ces tsis muaj lawm , tabsi muaj ob qho chaw yuav dxa cov hmoob no mus nyob .
Peb tsis paub hais tias ob qho chaw ntawd yog qhov twg tiag .
Lub 4 - 7 - 8 - 2005 tag los no , the UN , tsoom fwv thaib , thiab lwm lub tebchaw tau nrog cov thawj coj hmoob tim Thaib teb sibtham .
Cia saib lawv xaus lus li cas no mam hais rau nej sawv daws paub dua .
Kuv lus tuaj ntsib nej muaj li no xwb .
Sib ntsib dua lwm zaus nawb .
Ua tsaug .
Laura Lo Xiong Anti , Koj kuj yog muaj siab thiab tsis muaj haujlwm dabtsi ua , koj thiaj muaj sijhawm los dictate tau Laura cov lus tshaj tawm li no rau peb nyeem .
Peb hmoob kuj muaj cov neeg txawj dictation lawm thiab yom ?
K
