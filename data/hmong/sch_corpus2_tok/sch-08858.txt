YUAV YOG THAUM TWG HMOOB THIAJ YUAV HLUB HMOOB TIAGG ?
By Tus sau : Dr . Neejzoo Yaj Published Friday , October 13 , 2006 Peb Hmoob tawm tebchaws Lotsuas tuaj nyob rau pej kum lwm haiv neeg tebchaws tau 31 xyoos ( 1975 - 2006 ) lawm .
Sawvdaws feem coob twb ua lub neej muaj noj muaj haus , muaj vaj muaj tsev zoo , muaj tsheb muaj nkoj , muaj kiab muaj khw , thiab muaj txiag nplua nuj .
Cov nyob tom qab los kuj suav hnub suav hmo tau txais tej kev muaj kev vam meej no los ntawm tej neeg txheeb ze uas tau ri mus nyob rau Fab-kis , Canada , Amelikas , thiab Australia .
Sawvdaws ua lub neej nce qib zujzus raws li sawvdaws tus npausuav ntshaw !
Tabsis yog peb sawvdaws qaug rau tus npausuav no ntau , ntshai yuav ua rau peb tsis txawj sibhlub thiab tsis kam sib pab lawm .
Niaj hnub no peb tsoom Hmoob feem ntau tsis nco hlub Hmoob lawm .
Cia kuv piav kwvhuam ntawm Hmoob txoj kev txomnyem rau nej nyeem saib puas tau tsimnyog Hmoob hlub thiab pab Hmoob tiagg .
( 1 ) Zoo li tau ob xyoos tomqab uas peb khiav tawm hauv lub tebchaws Lotsuas xwb ces peb txawm hnov moo tias peb cov kwvtij neejtsa Hmoob nyob tom qab twb tsis muaj ntsev noj .
Sawvdaws mus khawb cov av ntawm tej chaw liamsw thiab tej chaw tso zis coj los nyoj kom tau ntsev noj .
Thaum ub tej chaw ntawd yog chaw ntov tej qub zaub qub mov povtseg thiab yog chaw tawm rooj .
Yus lub cev muaj ntsev yus thiaj muaj zog .
Qhovtwg tso zis ntau rau kuj yuav qab ntsev taus .
Peb cov niam cov txiv thiab tej kwvtij neejtsa poob tom qab thiaj mus khawb thiab yawm tej av ntawd coj los ntim rau hauv hnab ces xuas dej ywg kom ua kua av tawm , ces mam cug cov kua av ntawd coj mus lim dua kom ntshiab tuaj .
Ua ob peb tom li no ces thaum tau cov dej ntshiab haujsim lawm ces mam muab teem cia .
Ib ob hnub cov dej yaj tag ces kuj lias tau ib nyuag menyuam qab taig ntsev coj los noj !
Sawvdaws ua li no los twb tseem tsis tau ntsev txaus noj .
Tsis tas li xwb sawvdaws tseem muaj kev sibtxeeb sibfuas tej av qab ntsev ntawd ua npluataws vog thiab sibchim ua ntsej muag dub ncwb nciab .
Sawvdaws twb poob rau txoj kev txomnyem lawm los sawvdaws tseem hajyam ua kom txomnyem ntxiv thiab .
Cia nyias noj nyias nqaij mov zaub tsuagg no ces thiaj zoo .
( 2 ) Hos cov kwvtij neej tsa uas mus nyob nkaum rau havzoov hav tsuag ces kuj niaj hnub mus yos ntsuag xyoob , nyuag kaus tauj , kaus qoov , mus tho plawv toov laj , plawv kav theej , plawv tsawb , thiab mus xawb tej nyuag qab zeb qab ca saib puas tau roob ris , qav ntos , ntses leev , thiab kab luam dej coj los noj .
Cov tau noj li no ces tseem yog cov nyob tau rau thaj havzoov zoo thiaj li muaj noj muaj haus li ntawd .
Feem ntau ces yog cov noj qos npua thiab noj pobcaus ntoo xwb .
Lawv ib txhia thiaj piav tias " tus hneevtaw yog hneevtaw neeg , tabsis ho tso quav li npua teb ! "
Cov nov los kuj noj txhua yam tsuagg , tsis muaj ntsev ntxuag .
Tsis tas li ntawd xwb lawv tej menyuam los tsis paub tsis pom kev vam meej li lawm .
Muaj ib tug kwvtij Hmoob nyob Australia piav rau kuv tias nws tau mus ntsib ib cov " Hmoob Cob Fab " khiav tawm havzoov los thaum xyoo 1999 .
Nws nug lawv tias yog vim li cas lawv thiaj khiav los thiaj tsis nyob twjywm pem havzoov .
Lawv teb rau nws tias vim lawv cov menyuam tsis paub hais tias " tsheb " yog dabtsi lawm .
Cov menyuam tau nug lawv tias lawv caij dabtsi mus nram nroog .
Lawv teb rau cov menyuam tias lawv caij " tsheb " mus .
Cov menyuam hais rau lawv tias thaum lawv rov nram nroog los kom lawv nqa nqaij " tsheb " los rau cov menyuam noj .
Yog vim li ntawd lawv thiaj txiav xim siab khiav tawm havzoov los .
Lawv pom tias lawv cov menyuam " Hmoob Cob fab " xav tias " tsheb " yog tsiaj zoo li tej nyuj tej twm vim nws nkag li tej tsiaj .
Yog lawv tsis coj lawv coj menyuam tawm , lawv thiab lawv tej menyuam yuav ciaj ua neeg havzoov mus .
( 3 ) Cov khiav hla dej tuaj mus rau Thaib Teb lawm kuj lias ua lub neej tau ntsev thiab tau nqaij nyuj nqaij twm noj .
Sawvdaws kuj tsis tau noj nqaij " tsheb " ! .
Tabsis noj tag haus tag mas tsis muaj chaw tawm rooj zoo xa tej kua roj kua ntsev pov tseg li .
Tsis hais cov nyob rau lub yeej thojnam twg , cov loj thiab cov laus ces yuav tau chaws txoj xovpos hlau uas xov ncig lub yeej thojnam thiaj li yuav tau chaw tawm rooj .
Tej chaw ntawd los sawvdaws nim mus tso ua pawg ua lug , puab dib puab daub , xaiv hneev taw tsuj xwb thiaj mus dhau .
Dua li ntawd , sawvdaws tuaj nyob txomnyem .
Luag taw qhov twg yus yuav tau nyob qhov ntawd .
Tej txhia raug mus nyob rau tej toj ntxa Hmoob , li hauv koog 9 hauv lub yeej thojnam Vibnais .
Luag muab yus tej neeg faus muaj ntxa lawm nrau tawm pov tseg mam kom sawvdaws mus nyob rau tej chaw ntawd .
Cov twb faus tau ntau xyoo thiab ciaj ua av ua pobzeb lawm los luag tseem tuaj laij tuaj khawb povtseg li hauv lub zos Vajloog Tsua " Wat Thamkrabok " !
Cov ho khiav tuaj tshiab thiab tawm hauv zos Vajloog Tsua nrog rau tej pej xeem Hmoob Thaib los kuj txomnyem tibyam .
Luag taw qhovtwg yuav tau nyob qhov ntawd .
Niaj hnub no sawvdaws ua vaj ua tsev nyob raws ob sab ntug kev tsheb .
Txoj kev nkhaus li cas ces nyob raws li ntawd .
Yog yuav hu lub zos los yog lub yeej thojnam no mas tsim nyog hu nws lub npe ua " Zos Ntug Kev " , tsis yog zos " Dej Dawb " .
Luag tsis pub yus cov Hmoob mus nyob tau rau lwm qhov chaw li .
Yog yuav muab piv li hauv Amelikas teb ces yog nyob raws ob sab ntug kev " Side Walks " xwb tiag !
Kev tawm rooj ces kuj tseem mus khoojywb tom tej hav sub tsuag li ib txwm coj .
( 4 ) Tuaj txog rau tej teb chaws vam meej li Amelikas , Fab-kis , Canada , thiab Australia , sawvdaws kuj tsis tau tawm rooj xa tej roj tej ntsev mus tso povtseg rau tom tej sub tsuag lawm .
Nyias yeej muaj nyias chav tsev tawm rooj .
Siv tas tso dej yaug huvsi .
Muaj tshuab nqus tej pa tsw kom tawm plaws mus rau sab nraum zoov .
Yeej tsis muaj leejtwg yuav pom yus mus zaum khoojywb rau qhov twg .
Cov Hmoob no yog cov tau noj qab hnav zoo thiab tau zoo tshajplaws tej Hmoob nyob rau lwm qhov chaw .
Lawv yuav mus qhovtwg los sam plhawv saum tsheb , yeej tsis tau mus kotaw ntau li .
Txoj kev tau zoo kuj ua rau lawv ntsib teeb meem ntau tsav ntau yam thiab .
Ib txhia ntawm cov Hmoob nyob rau teb chaws vam meej tau noj qab hnav zoo ces txawm tsis nco qab txog lawv tej kev txom nyem yav dhau los li lawm .
Zoo li lawv cia li xav tsis txog lawv txoj kev ua " Cob Fab " , lawv txoj kev mag luag yuam luag ntaus , tej kev pom lawv tej txheeb tej ze tu txojsia ntawm lawv xub ntiag .
Lawv yim tau zoo mas yim xav kom hajyam tau zoo ces lawv cia li qaug rau lawv txoj kev ntshaw , txoj kev xav tau ib puas tsavyam .
Zoo li lawv cia li xav kom luag li luag tug yog lawv li lawv tug huv tibsi .
Lawv cia li ua ib co neeg xav noj kom txaus , haus kom txaus , uasi kom txaus , tsis paub txhawj tsis paub ntshai lub ntuj lub teb li lawm .
Hais lus los xyaum hais tib co lus phemm .
Thaum zoo li no ces zoo li cov neeg no cia li tsis paub hlub lawv tus kheej thiab tsis paub hlub lwm leej lwm tus lawm .
Yua ua li cas thiab yuav yog thaum twg Hmoob thiaj yuav ras txog tias thaum txomnyem sawvdaws twb paub sib hlub sib pab , thaum tau zoo lawm , tsimnyog sawvdaws hajyam yuav sib hlub sib pab tshaj qub - Yog vim li cas thaum tau zoo lawm ho rov sib khib sib ntxub ?
Yuav ua li cas thiab yuav yog thaum twg Hmoob thiaj yuav paub hlub Hmoob tiagg ?
Lus Cim : Lo lus " tsuagg " nyeem tias " tsuag tsuag " Lo lus " tiagg " nyeem tias " tiag tiag " Lo lus " phemm " nyeem tias " phem phem " Qhov kuv tsis xav hlub Hmoob thiab tu siab rau Hmoob lawm mas yog li no .
Kuv piav kuv qhov experience .
Kuv tuaj rau teb chaws no yog xyoo 1977 .
Tom qab no yus yog tus sponsor thiab nrhiav sponsor rau cov kwv tij neej tsa uas tuaj raws yus tom qab .
Kuv tau pab txhua txhiaj yam uas kuv yuav pab tau rau lawv .
Tej tag hmo , yus tseem sawv mus pes ( translate ) lus rau lawv los muaj .
Tiam sis tom qab no los mus , lawv pab tau lawv tus kheej , muaj tej yim , me tub me nyuam kuj kawm txawj kawm ntse .
Cov kwv tij neej tsa Hmoob uas yus tau pab los ntawm , pom yus twb tsis hu yus lawm .
Muaj tej tus tseem hais lus saib tsis taus yus kuj muaj .
Thaum Hmoob txom nyem mas Hmoob pom yus kawg li nawb .
Tiam sis thaum Hmoob tau zoo lawm mas Hmoob khav thiab kwv ntswg siab kawg li .
Thaum Hmoob nyob txom nyem tim Thaib teb mas tus twg hu tuaj thiab xa ntawv tuaj mas yeej txheeb txheeb yus kawg li .
Tiam sis thaum tuaj txog tim no lawm mas cav ua tug tsis paub yus lawm thiab laiv .
Hmoob ib txwm yeej zoo li no ntuj thiaj li tsis pub thiab tsis faib ib qho av ua Hmoob tug .
Kuv yeej yog Hmoob 100 percent tiam sis kuv pom Hmoob zoo li no .
Thaum Hmoob tsiv khiav tas tej zaum kuv yuav khiav raws Hmoob thiab vim hais tias kuv yog Hmoob lawm .
Tiam sis tsis xav pab Hmoob ntxiv lawm vim yog pom dej dag los dua lawm .
Hmoob mas ntxim zoo cia nrog Thaib nyob xwb .
Os Xo Thaib hais los nrig los ncaws taw mas Hmoob mloog lus kawg li .
Piv txwv cov tim Thaib Teb .
Yog Hmoob hais Hmoob mas Hmoob tsis lam yuav mloog Hmoob li ov .
Yog Thaib thiab lwm haiv neeg hais mas Hmoob mloog zoo kawg li .
Yog thiab tsis yog los Hmoob yeej teb Klap klap klap li xwbELIPSISTOKEN Raws kuv hnov mas Hmoob tseem phem rau Hmoob tshaj li uas lwm tus phem rau Hmoob .
Muaj cov phooj ywg lawv mus tim Nplog Teb rov los lawv hais tias cov ua phem rau lawv tshaj txawm yog cov Hmoob ntag .
Luag cov Nplog luag twb tsis khes dab tsi txog Hmoob li thiab yog yuav mus qhov twg twb tau ywj siab , tiam sis cov Hmoob ntag laud yog cov khuj Hmoob Meskas .
Yog mus Nplog zos mas tsis yuav ntawv los tau , tiam sis mus Hmoob zos mas cov nom Hmoob ntag laud hais tias yog tsis muaj ntawv ces kawg yuav tau muab nyiaj them .
Hmoob hlub Hmoob los yog Hmoob ntxub Hmoob nas lawv ?
csy Koj hais yog lawm .
Piav mus tim teb chaws Nplog , ua zoo tsis txhob coj cov ntxhais Hmoob mus ua si ntev nawb .
Yog yus coj mus ntev me ntsis los txog tsev ces cov niam txiv cia li yuam lawv tus ntxhais rau yus yuav .
Yog cov paub lus Nplog mas yeej mus nrhiav poj Nplog .
Yus coj poj Nplog mus qab teb txog qaum teb rov los txog tsev , cov niam txiv tseem hais Khop Chai Lai Lai no rau yus xwb nas .
Lawv yeej paub hais tias lawv tus ntxhais nrog yus mus los , tus ntxhais yeej tsis poob peev li nas .
At least yus yeej yuav tsum poob li plaub tsib puas dollar rau nws xwb no ces lawv yeej tsis lam muab lawv tus ntxhais yuam rau yus yuav li os .
Hais txog Hmoob cov zos , kuv mus ntau ntau lub lawm .
Qhov koj hais yeej muaj tiam sis kuv thuv laj nrog nws hais ntawv li .
Nws hais ntau ces kuv hais rau nws tias , kuv tuaj ncig xyuas nej lub zos xwb ces zoo kawg li lawm .
Yog nej hais zoo es piav Hmoob neej Hmoob tsav ces kuv tseem yuav nrhiav nyuj tua rau nej noj .
Yog hais nyuab npauj nej ces kuv cia li bye bye no xwb .
Thaum kawg lawv tau cheem kuv nyob .
Yog yus yuav mus pem tej zos Hmoob deb deb lawm no ces qhov zoo yuav tsum mus inform rau tom American Embassy kom lawv paub cia es yog yus mus muaj teeb meem dab tsi los kom lawv nrhiav tau yus xwb .
In general , Hmoob ntxub Hmoob tshaj Hmoob hlub Hmoob ov raws li kuv pom los dua .
Hmong . . yog li koj hais ces muaj raws li cov phooj ywg tham tiag mas yom .
koj saib thaum i kuv tseem hnov tias muaj ib niag hmoob tuaj ua hauj lwm nyob puag tim lao embassy mas ua rau hmoob mus nplog teb nyuaj nyuaj kawg li no nev puas yog ?
niam no nplog lawm xwb mas leej twg yuav mus nplog teb los tau tsis muaj leej twg txwv li no puas muaj ?
nej cov mus mus nplog teb , kuv tseem hnov me ntsis tias niam no cov hmoob nplog kuj yog hloov lawv cov strategies khuj hmoob meskas nyiaj me ntsis lawm thiab .
thaum i mas leej twg yuav coj lawv tus ntxhais mus ua si tau yuav tsum yog yuav mas lawv thiaj kam rau coj mus .
yog tsis yuav ces rov los txog tsev txawm mag qhov koj hais ntag .
tiam sis hais tias xyoo no leej twg qhaib xwb los tau lawm ( with a condition ) , for instance , tsis pub dhau 6 months .
yog dhau lawm ces yog time expired lawm , ho muab qhaib rau lwm tus .
nov yog kuv hnov yog phooj ywg ua si tham nas , puas muaj ne yuad ?
nov yog tham ua si raws li hnov xwbELIPSISTOKENtsis tau ntaus nqi phem rau cov ntxhais nyob los tsuas teb ov . . csy Hmong213 , Kuv los yeej ntsib tsis txawv le koj tau has lug sau toj nuav .
Tej thaud kuv kuj xaav tas ca ua ib sab nov qaab Moob moog .
Tej thaud yug kuj xaav tau tas tej zag nyaj yuav yog vim yug tsis zoo , tsis txawj hab tsi muaj fwjchim es luas txhaj tsis quav ntsej yug .
Qhov kuv pum txawv mas zoo le nuav : 1 . cov kws yug siv zug paab es tau zoo lawd mas feem ntau puab tsis ncu yug txaj ntsig dlaab tsi lawm ; 2 . cov kws yug tau paab tawm sis tseem ua neej poob tsaag los sis poob qaab mas yeej tseem ncu yug txaj ntsig kawg .
MS csy , Kuv moog ntau zag lawm tawm sis kuv yeej tsis tau ntsib ib tug nom Moob kws has phem los sis ua phem le mej has ko le .
Qhov kuv ntsib mas yog luas txhawj xeeb txug yug txuj kev cobphum ( safety ) mas luas txhaj le qha kuas yug yuav tsum moog report rua local authority sub muaj teeb meem dlaab tsi txhaj le yuav tsis nyuaj rua yug tug taug kev dleb .
has txug kev khuj nyaj le ub le nua mas kuj los yeej tsis tau nov hab ntsib dlua .
Kuv ho pum hab ntsib cov nam Moob Miskas kws moog txug tim u es yeej tsis thuv laj quav ntsej txug luas tej cai hlo le .
Nwg yuav moog twg los yeej tsi k . k .
report rua authority hlo le .
Cav has cuag le yug yog tswv teb tswv chaw hab has lug saib tsi taug tsoom neeg huv lub teb chaws Lostsuas le .
I think it is important for each of us to understand that even though we are born in Laos but we are naturalized U . S . citizens , therefore , are foreigners .
For this reason we must respect the law of that land while traveling through or visiting our relatives there .
MS Moobsib , Yog coj li peb cov Moob Miskas ntau tus uas mus txog tim Laos es nim ua qhov me khw khw mas yog kuv yog cov Moob tim ub mas ntshai kuv twb xuas yeeb thooj nplawm ua nws tswv quav luam yeeb khiav tsis saib qab hla Najkhoom lawm os .
Kuv xav hais tias lawv mas kuj lias yog neeg siab ntev kawg thiaj tsis mag ne .
cov phoojywg , peb txhob mus tham txog cov neeg tsi paubtab , tej neeg hmoob li no lawm mas .
tham txog cov paub tab thiab muaj txoj kev txawj kev ntse es yuav los tuav lub niam tswvyim ua los txim kho yuav haivneeg xwb .
yog koj yuav mus tham txog tej neeg tsi muaj hlwb , ces hmoob tus cwjpwm qub , li ntawm 70 % ntawv ces peb txhob tham li lawm .
vim peb haivneeg no tseem tsi tau paub txog tej no li , tsuav muaj txoj haujlwm lawm xwb twb coj txawv thiab loj lawm .
tabsi li Dr Nengzoo Yang--cov lus ntawd , nws yuav kom hlub li cas tiag ?
peb txawj tham , tabsi peb tsi muab qhov reason los support qhov idea li xwb .
yog paub tshum xwb tsi paub qhov vision li , peb ua npaum li cas los mus tsi txog .
yus yuav tau xav hais tias , yus haivneeg yog ib haivneeg tsi txawj tsi ntse , thaum qhov muag pom ke miv miv lawm xwb--ces twb mus coj txoj kev uas hlob lawm .
vim lawv , tseem mus tsi tau txog level ua kom , yus hos tig tau rov los ua zoo ned .
nej txhob chim , yog peb tsi sib pab qhia , tsi pab txhawb rau cov hlua tom ntej no kom lawv hloov tau , ces yog thaum tag peb tiam no lawm , lawv yuav tsi hloov li lawm .
tej thaum , yus yuav tsum tau txhob coj li hmoob thiab ua hmoob lawm--yus haivneeg lub neej thiaj li yuav zoo thiab mus tau deb tshaj no , vim yus txawjxav , txawj hlub , paub tusiab , paub chim , paub qhov zoo , paub qhov phem dhau hwv lawm .
yuav tau ua ib tug neeg tsi paub li seb peb puas yuav mus ib theem ntxiv--nej puas xav li thiab ?
more next time . . B2BH B2BH , Kuv amen rua koj cov lug lawm osELIPSISTOKEN Thanks , MS Phiaj es , yog lawv tsis ua siab ntev ces kawg lawv tshuaj khib yuav tsis qab ntsev xwb .
Cov Hmoob Meskas uas ua khw khw es tsis mag koj lub yeeb thooj los vim lawv muaj cov $ $ $ xwb .
Yog leej twg mus Nplog teb mas yuav tsum ua Dr . Tom xwb mas thiaj li tab tom haum cov tid .
Kuv pom cov Thaub Laus mas cav hais lub Meskas tom tej tom qab rau cov ntxhais Hmoob thiab xwb .
Kuv hnov mas kuv plaub hau cav xobxob thiab nev . Tiam sis ntawd yog lawv qhov kas moos yos hluas nkauj .
Kuv ua tsis tau li lawv es kuv twb mus Laos ob peb zaug lawm los kuv twb mus tsis txog Laos li .
Taw mus txog xwb xyov Nplog teb chaws zoo li cas tseem tsis tau pom thiab os .
Lwm zaus mus ntshai yuav tau ua khw khw thiab thiaj li yuav pom Nplog / Hmoob lub teb chaws tid .
Kuv kuj hnov li koj hais thiab .
Kuv twb mus txog yawm Hmoob koj hais ko lub tsev tim VTE lawm .
Kuv xav mas lwm zaus cov Hmoob no tuaj txog tim no mas tsis txhob ntsia kiag li lawm .
Thaum lawv tuaj tim no mas lawv mas niam hais Hmoob neej Hmoob tsav .
Yog tau mus tid mas kom mus xyuas lawv li ub li no .
Qhov twg , thaum yus mus txog tim nws tsev mas txhua txhiaj yam nws hais nyiaj rau yus xwb nas .
Nws tej luv mas yuav tsum tau them nyiaj huv si mam tau caij .
Cov Hmoob tim Nplog yog hnumb twg tuaj txog tim no mas kom nws caij BUS xwb .
Qhov koj hais ko los muaj .
Qhov kuv hais los tseem muaj tib yam .
Kuv kuj hnov lawv hais thiab xwb vim hais tias kuv tsis tau raug .
Kuv xav hais tias lwm zaus peb cov nyuag tuaj hauv no kuv sib yaum mus ua ke ib zaug tim Nplog teb saib puas muaj leej twg kam ua khwkhw xwb .
Yog xav paub qhov tseeb ces peb mus , peb kuj sim xwb saib leej twg yuav tau qhov contract 6 hli .
Yog peb tsis xav kom tau sign cov contract ntawd ces kawg peb mus noj mov mlaum ( Khaoneo ) ( sticky rice ) xwb thiaj li tsis muaj contract .
Nej tuaj sau ub no ntau uas luaj rau hauv no lis sau dab tsis thiab dab tsis xwb os kuv mas nyeem nyeem qaug tag lis lawm zoo kawg lawm Dr . Neejzoo Yaj , Thaum yus mus kawm tia ib yam dab tsi , los yog mus pom ib yam dab tsi zoo-oo mas yus yeej npaj siab ntsoov tias yuav xub coj mus qhia los sis mus pab yus cov me Hmoob ntag no ov .
Yus mas ua npau suav toog xwb nawd , tab sis thaum yus mus ti nkaus lawm , nws tsis yog li siab xav kiag nawb .
Thaum koj raus tes pab Hmoob lawm mas koj yeej thau nyuab tib yam li Meskas yuav thim tawm hauv Iraq los ntag ov .
TseemYeej .
