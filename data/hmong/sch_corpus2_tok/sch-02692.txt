Nej sim nrog kuv xav seb tiag ntawm tib neeg pua yog zoo li no ne yom .
Thaum muaj zog ua tau thiab xav , xav : Thaum yug pob kiag yus txawj ua yus pa . Thaum muaj 1 xyoo , cim tau yus tsev neeg .
Thaum muaj 2 xyoo mus tau kev tu yee .
Thaum muaj 4 xyoo paub siv tsev dej , tsis lav xi / lav quav .
Thaum muaj 15 xyoo muaj phooj ywg coob heev .
Thaum muaj 20 xyoo paub txog kev sib ua , ntsaw txog , thiab xav , xav .
Thaum muaj 30 xyoo paub txiav txim siab rau yus tus kheej hais txog yus lub neej .
Thaum tsis muaj zog ua lawm thiab tsis tshua xav : Thaum muaj 50 xyoo rov tsis paub sib ua lawm , los yog tsis muaj zog , tsis xav sib ua heev .
Thaum muaj 60 xyoo rov muaj phooj ywg coob heev .
Thaum muaj 65 xyoo tsis tshua paub txiav txim rau yus tuskheej .
Thaum muaj 70 xyoo tsis muaj tom xib pua tsawg lawm .
Thaum muaj 75 xyoo mus tsis tshua tau kev lawm .
Thaum muaj 80 xyoo cim tsis tau yus tsev neeg zoo lawm .
Thaum muaj 85 xyoo ua pa tsis tshua tau heev lawm .
Nancy Koj hais yeej yog kawg li lawm tiamsis kuv tus saub hmoob no mas kuv ho pom li no txog peb tibneeg txojsia nyob rau lub ntiajteb li no 1 .
Thaum muaj 10 xyoo , txawm no npaum twg los yeej tsi hnov no .
2 .
Thaum muaj 20 xyoo , txawm tham hluas nkauj hluas nraug npaum twg los yeej tsi txaus .
3 .
Thaum muaj 30 xyoo , txawm muaj tsov tuaj los yeej yuav tiv kom yeej .
4 .
Thaum muaj 40 xyoo , txawm yog tau txhua yam lawm los yeej tsi txaus siab .
5 .
Thaum muaj 50 xyoo , nyob nyob lam hnov mob ub mob no tuaj .
6 .
Thaum muaj 60 xyoo , ris ib nras yuav tau vuag ntsoj vuag ruag thiaj los txog tsev .
7 .
Thaum muaj 70 xyoo , hais lus tom ntej tom qab tsi muaj qab hau .
8 .
Thaum muaj 80 xyoo , twb tsi mob los cia li nqis tsi taug saum txaj los .
9 .
Thaum muaj 90 xyoo , quav tawm lawm los twb tseem tsi hnov .
10 .
Thaum muaj 100 xyoo , mob tsi mob los nws yeej yuav tuag .
