Ib tsoom npojyaig , kwvluag : Mej pheej thaam txug kev cai dlaab qhuas Moob es ua " phiv " ( txhum ) dlaab nua dlaab ua tau le caag rua peb noob neej ?
Kuv mas kev cai dlaab qhuas dlaab tsi los yeej tsis paub .
Tawm sis kuv ntsib dlua ib zag thaus kwv yeem 1968 kws kuv tseem yog miv nyuas tub hluas .
Peb nyav tsiv moog nyob tau kwv yeem 1 xyoo rua lub zog Phouvieng .
Muaj ib nub ces ib tug yawm laug txawm qheb ncauj tas kuas peb lub zog ntawd moog txi ntoo xeeb .
Thaus yawm laug hov thaam le ntawd ces kuj muaj cov txiv tsev hab txiv neeb leej puav ywg zum zawg tas " tau zoo nyob tsi nyob es pheej yuav moog thaab plaub " .
Txawm le ntawd los kuj muaj cov kws npuab yawm laug hov qaab tshob hab ces suav dlawg txawm moog txi ib tug ntoo sau lub ncov roob .
Lub caij kws peb taab tom ua nqaj ua no sav hab muab coj moog laig rua tug ntoo-xeeb ces txawm muaj ib tug kauv dlha ncaaj nraim lug muab lub nam thaaj kws puab txua lug rau cov nqaj-no hab xyaab ntawv ntawd phoom ua nwg pob txua lawm .
Thaus ntawd kuv los kuj nyob ntawd hab .
Suav dlawg yeeb ceeb taag .
Ces txawm muaj 1 - 2 yawm ywgx tas " luas nyob luas , luas yeej tsi thaab yug los pheej moog thaab luas ces zag nua yuav pum dlaab " . .
Le ntawd xwb ces nub tom qaab xwb txawm muaj tsuv lug tum peb lub zog ntawd tej tsaj ( nyum , twm hab neeg / horses ) .
Tau kwv yeem 1 asthiv ntau xwb peb cov tsaj txhu lub zog ntawd raug tsuv tum lawm coob tug .
Txij ntawd lug ces tsis muaj leej moog txi tug ntoo xeeb ntawd le lawm .
nqq Phooj ywg nqq , Koj zaaj lus nuav nws zoo qhaib-b thau li kws kuv moog kawm ntawv Phaajhauj peg ZZH lawv ( peg Pham xas thoos ) , puab cov saub has tas yog cov xov paav lug paab yus no .
Cov xov paav nuav lug mas puab luag ua tej paab hab tej pab xwb , sub puab luag su rau qhov twg ces puab txham le muab tej tsaj txhu hov tum noj .
Cov saub has tas " puab lug noj tshais , noj su , hab noj moELIPSISTOKEN . . nts
