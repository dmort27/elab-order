Suav caij tsuj hmoob suav tiam dhau rau tiam txheej dhau rau txheej , vim luag neeg coob thiab muab lub fwj chim caij tsuj tuag nthi es hmoob suav thiaj lam nthi ib txheej dhau rau ib txheej ib tiam dhau rau ib tiam .
Hmoob los nyob nplog teb los twb mus tib txoj kev , vim tib qho kev caij tsuj los ntawm tej pab neeg coob uas muaj fwj cim .
Thaum luag tsuj tuaj txog lawm yuav tsum tau tiv tua tiam sis tsis muaj neeg coob thiab tsis muaj lub fwj chim ces kawg swb .
30 xyoo dhau los , hmoob muaj cov cob fab thiab neohome , tiam sis yus twb tsis koom tes thiab neeg tsawg ua luaj .
Tsis tas li ntawd xwb yus twb tsis muaj fwj chim thiab .
Yus lub fwj chim ntawm cov cob fab ces yog ntov lub ntuj lub teb , tiam sis lub fwj chim ntawd zoo li ua tsis muaj qab haus rau hmoob kiag thaum ua tsov rog .
Ntawm neohome ces , yog nyiaj txiag , kev txawj ntse , thiab mus cuag tau tej nom tswv tebchaws loj tiam sis tsis muaj fwj chim yuav tiv thaiv tau yus pab neeg me ntawd tib yam thiab .
Muab saib tej keebkwm uas hmoob nyob ib lub tebchaws dhau mus rau ib lub tebchaws , kawg qhov mus nyoo luag , tej pab neeg coob uas muaj fwj chim kav tebchaws thiaj dim txoj siav kom muaj yus cov noob hmoob nyog rau hauv lub qab ntuj no xwb .
Tej neeg txawj ntse tseem muaj txoj sia nyob vim txos tau lub fwj chim .
Tej uas ua lub siab tawv qhawv , thaum kawg txoj sia tu .
