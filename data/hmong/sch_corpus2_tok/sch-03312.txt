1 .
Yexus tsi tau has kag tas nwg yog Vaajtswv tabsis tsi tau qha has tas yog le cais Yexus tsi yog Vaajtswv .
Nyob rua ( Yauhaas 10 : 30 ) Yexus yeej has tas “Leejtxiv hab kuv yog tuab tug” Qhov nuav yeej qha meej tas Yexus yog Vaajtswv .
Nyob rua ( Yauhaas 10 : 33 ) mas cov pej xeem txhaj yuav muab pob zeb ntaus Yexus rua qhov lu lug kws Yexus has tas Leejtxiv hab kuv yog tuab tug ntawm qha tau has tas Yexus yog Vaajtswv .
2 .
Yauhaas yeej qha meej has tas Yexus yog Vaajtswv tug lug ua tuab neeg .
Nyob rua ( Yauhaas 1 : 1 ) qha tas “Thaum tsi tau tsim lub nplajteb Txujlug yeej muaj nyob lawm ; Txujlug ntawm ib txwm nrug Vaajtswv nyob , hab Txujlug ntawm yog Vaajtswv .
Nyob rua ( Yauhaas 1 : 14 ) has tas “Txujlug ntawd tau lug yug ua tuabneeg , nwg muaj koob moov nplua mag , nwg yog qhov tseeb , hab nwg nrug peb nyob .
Peb pum nwg tug tshwjchim ci ntsaa ab , Leejtxiv pub tug tshwjchim ntawm rua nwg , rua qhov nwg yog Leejtxiv tuab Leejtub” 3 .
Ib qhov kws qha tas Yexus yog Vaajtswv mas vim thaum cov neeg tuaj hawm nwg los nwg yeej tsi txhwv .
Nyob rua ( Yauhaas 20 : 28 - 29 ) mas “Thaumas teb Yexus has tas koj yog kuv tug Tswv hab yog kuv tug Vaajtswv .
Yexus has rua Thaumas tas koj pum kuv koj txhaj ntseeg lov ?
Tug kws tsi tau pum kuv tabsis nwg ntseeg , tug ntawm tau koob moov” Tsi tag le ( Lukas 24 : 52 ) mas thaum Yexus yuav moog saum ntuj cov thwjtim txawm pe nwg hab rov moog rua peg lub nroog Yeluxalees , puab zoo sab kawg le” 4 .
Cov timtswv tsuas hawm Vaajtswv tuab leeg nkaus xwb .
Qha tau has tas Yexus yeej yog Vaajtswv mas nyob rua ( Henplais 1 : 6 ) qha tas “Thaum Vaajtswv yuav khaiv Vaajtswv tug Tub hlub nqeg lug huv nplajteb , Vaajtswv rov has dlua le nuav ; Vaajtswv cov tim tswv saum ntuj txhua tug yuav tsum pe hawm tug tub” 5 .
Yexus yog Vaajtswv mas Yexus txuj kev tuag txhaj zaam tau neeg txuj kev txhum .
Nyob rua ( I . Yauhaas 2 : 2 ) has tas “Yexus Khetos yog tug kws tuag theej peb lub txhoj Vaajtswv txhaj zaam peb tej kev txhum” Nyob rua ( II .
Kauleethaus 5 : 21 ) has tas “Yexus Khetos yeej ib txwm tsi muaj txim , tabsis Vaajtswv muab peb lub txim rua nwg ris .
Vaajtswv ua le ntawm kuas peb cov kws nrug Yexus Khetos koom ib txujsa ua tau tuabneeg ncaaj nceeg ib yam le Vaajtswv yog tug kws ncaaj nceeg” 6 .
Vaajtswv tuab leeg txhaj muaj cai zaam txim tau xwb .
Nyob rua ( Mathais 9 : 6 - 7 ) mas Yexus has Tuabneeg leej tub muaj fwjchim huv nplajteb nuav zaam txim tau rua tuabneeg .
Yexus txhaj tseem has ntxiv nyob rua ( Yauhaas 14 : 6 ) has tas “Kuv yog qhov tseeb , yog txujkev hab yog txujsa ; tsi muaj leej twg moog cuag tau Leejtxiv , ruas yog moog ntawm kuv moog xwb txhaj tau” Kawg : ( Yauhaas 3 : 36 ) " Tug kws ntseeg Leejtub yuav tau txujsa , ntev dlhawv moog ib txhis , tabsis tug kws tsi noog Leejtub lug , yuav tsi tau txujsa , Vaajtswv yuav rau txim rua tug ntawd "
