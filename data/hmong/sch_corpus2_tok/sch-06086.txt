drpao , nws yog ib qho topic zoo heev .
yog koj tsis xav li cas koj kuj pib koj li ua ntej .
phabej Dr . Pao : My true story .
Kuv nrog kuv txiv hlob lawv txeeb nyob hoom nyob Long Cheng tiam sis peb txeeb tsis tau .
Hmo kawg lawv qw nrov nrov tias nyab laj tuaj lawm no ces peb cia li maub mus pw ib hmos tom tshav nyob hoom tshiab ( hauv lub tsev kawm ntawv Long Cheng Neua ) .
Tag kis tsis hnov sib ntaus sib tua peb ho tawm rov los txog ntawm tshav dav hlau thiab nrog sawv daws txeeb ib tag kis los tsis yeej li .
Thaum nyob hoom dhau tas lawm peb thiaj ua ib siab nyob .
Tsis ntev ntawd peb ho ntws los nyob Nas Xus thiab pom yawg Phas Nyas , yawg Neej Saub thiab yawg Col . Blong Thao lawv txwv Hmoob nce toj nqis hav kom tsis txhob khiav .
Tsis ntev peb ho khiav mus yuav luag txog Hin Heup ces raug tua thiab thim rov los nyob Nas Xus dua .
Peb cov hluas muaj 7 leej ho zos hav zoov hla roob Phu Phab , hla dej Nam Lik mus rau nroog Phone Hong thiab raug txhom hauv Phone Hong .
Pathet Lao muab peb kaw tau 7 hnub thiab ho muab peb xa rov rau Nas Xus dua .
Tsis ntev kuv txiv hlob lawv txawm coj peb mus ua Cob Fab lawm .
Ntawm 3 lub xyoo ua Cob Fab , kuv tau mus sib tua thiab raug mob 2 zaug .
Gen . Boun Chanh ntes tau kuv ib zaug thiab muab kuv khi tau ib tav su xwb ces tso lawm .
Peb ho khiav tuaj thaib teb xyoo 1978 , pom niam txiv kwv tij neej tsa tus laus tus hluas tuag tsw lwj ntxiag txhua txoj kev .
Peb cov uas los hla dej ua ke yog muaj ze 130 leej .
Peb hla thaum 11pm , raug tua ntawm ntug dej thiab nyias huas nyias siav tawm mus rau sab Thaib Teb .
Thaum mus tshwm Thaib sab peb tsuas tshuav li 1 / 3 ntawm peb cov neeg lawm xwb .
Thaib muab sawv daws xa mus txoos ua kev rau Beung Karn thiaj mam pom sawv daws cov taug kev ua ke los tsis txhij tsis txhua lawm .
Cov laus tus yuav hnyiav li cas los muaj vim lawv tsev neeg los tsis txhij .
Cov me nyuas yaus quaj nrhiav lawm niam lawv txiv vim tsis pom tshwm .
Thaum dim txoj sia lawm , kuv nto nkaus lub neej txom nyem nyob hav zoov hav tsuag thiab ua ib siab tuaj nyob teb chaws thij 3 .
Tu siab ntau uas kuv tsis tig rov mus nrog sawv daws ua lub teb lub chaw ntxiv lawm vim txom nyem txaus lawm tiag tiag li .
Thiab peb tsev neeg tuag coob los ntawm tsam rog Nyab Laj no .
Ntshai los yeej ntshai txaus lawm thaib .
Poob teb chaws tau 30 xyoo lawm tiag tiag li .
Ua li peb Hmoob muaj pes tsawg leej uas sacrificed lawv txoj sia mus pua lub teb lub chaw thaum VN war .
Lub hli no kuv thov nco txog kuv txiv thiab kuv niam nkawd ob leeg tib si uas tuag tom frontline nyob Muang Phan Muang Qnarn thiab coj los faus nyob Long Cheng .
This is my story .
csy Tsis ntev no kuv & pojniam wb mus txog nplog teb , wb caij tsheb hla tus choj Hen Heum , kuv kom tus tsav tsheb slow down es kuv thiaj thaij tau duab , lub sijhawm ntawv ua rau kuv kuamuag los , tsis paub yuav xav li cas thiab hais li cas , tsuas yog nco txog peb cov kwvtij hmoob uas raug tua ntawm tu choj no yam tsis muaj kev txhaum dab tsi .
lha tsoom phoojywg , cia txhob muab xav txog xwb yog xav txog thaum twg ces tseem pom vividly ntawm yus qhov muag li tus phoojywg lha hais .
cia kuv lam ntxiv ob peb los hais txog lub sij hawm peb poob teb chaws ntawv .
kuv tseem yau tab sis kuj nco tau meej kawg lawm tias pej xeem mas khiav ua sab ua sua .
tus tuag li cas los muaj tag .
tuag tshaib tuag nqis los muaj .
tuag mob los muaj .
raug luag tua tuag mas yog cov coob .
cov uas raug nplog liab nyab laj liab tua tuag ces kuj tsis pom qab yuav hais li cas tau vim luag yeej ntxub yus heev .
zoo ib yam li hmoob xij hais hais uas txawm yog huab tais nplog thiab phas nyas npis lawv kiag los tseem raug tua huv tib si ces yus tsis pom qab kiam .
tab si ib qho tu siab loj heev mas yog thaum yus rov pom yus tog thawj coj hmoob rov tig ntsis pom rau yus cov pej xeem .
lub sij hawm ntawv hmoob sawv ua ntau pab ntau pawg .
koj sawv tua kuv kuv sawv tua koj .
ib co lawv hu lawv ua cov caub fab .
cov caub fab ces txoos zog mus nyob rau ib qho tua nplog .
ib co lawv hu lawv tus kheej ua pab tib kas .
cov pab tib kas ces luaj xov tua hmoob thiab tua nyab laj liab .
tom qab no ces ho muaj cov luj team tuaj tim thaib rov tuaj ces ho tuaj hmoob tsa ua nom ua tswv .
thaum ib tug tau ua tus loj hos ib tug ho tsis tau ua ces hmoob rov sib tua hmoob dua ib tom .
Nej leej twg los tsi kam share li .
Cia kuv mam share kuv li rau nej mloog .
Xyoo 1975 , kuv tab tom kawm ntawv P . 6 nyob rau Xuvxastaib .
Lub 5 hlis tim 13 xyoo 1975 , peb mam khiav Nasxus tuaj mus rau Veescas .
Lub 5 hlis ntuj tim 14 mam hla los rau Nongkhai .
Thaum ntawd kuv muaj noob nyoog 11 xyoo .
Los ua laib nyob Vinai txog xyoo 1978 . xyoo 1978 mam tau tuaj Miskas .
Lub neej nyob Miskas teb kuv pib li no : 1978 Pib kawm high school yog thawj zaug ua kawm lus Askiv .
1981 kawm tiav H . S .
1983 Kawm tiav AA .
1985 kawm tiav BA .
1988 kawm tiav MA 1993 Kawm tiav 2 daim Ph . Ds .
Tom qab kawm ntawv tiav mam los pib ua haujlwm , yuav vaj yuav tsev , thiab pib lub neej tshiab nyob tebchaws Miskas .
Xyoo 1996 kuv yuav kuv thawj lub tsev .
Xyoo 1999 yuav lub tsev thib 2 .
Xyoo 2002 yuav lub tsev thib 3 .
Xyoo 2003 yuav lub tsev thib 4 .
Xyoo 2005 yuav lub tsev thib 5 .
Qhov Up side : 1 .
Nrog luag muaj feem kawm ntawv siab .
2 .
Nrog luag muaj feem tau haujlwm ua .
3 .
Nrog luag muaj feem muaj vaj muaj tsev nyob .
4 .
Nrog luag muaj feem muaj nyiaj muaj txiaj siv .
5 .
Muaj me tub me nyuam twb kawm ntawv tiav University lawm thiab .
6 .
Tsi ntev ces yuav tau retire lawm .
Qhov down side : 1 , Poob tebchaws ua neeg thojnam txawv tebchaws , tso vaj tso tsev tseg .
2 .
Tseem muaj qhov memory nco thiab tshua txog haiv hmoob txom txom nyem nyob tebchaws Lostsuas .
3 .
Muaj qhov bad feelings txog qhov post war syndrom .
Struggle txog yus lub neej .
Npau suav phem txog kev tsiv teb tsaws chaw .
Hniaj hnub no zoo li tus ntsuj yeej tsi tau tuaj txog Miskas li .
Over all , qhov up side nws muaj ntau dua qhov down side .
Ua lub neej private hniaj hnub tuaj nrog nej chat hauv no xwb kuj zoo heev lawm .
Ha ha ha . . qhia nej li tuaj las .
Fajkhaum Cias Dr Pao-Oz , qhia nws li tuaj rau peb mloog tso ?
li ntawv mas thiaj li ncaj ncees mas , nws ua tij nws pib lawm , cias nws ntoo lub kosmom ntag hovELIPSISTOKEN . smile !
Born2beHmong Tham nej li tsawg tsuag tuaj mad .
Cas kuv twb pib lawm los nej tsi tuaj li .
Ib pliag kuv pauv siab lawm thiab cesELIPSISTOKEN .
Los puas yog kuv muab cuab tau siab me ntsis tau 2 daim Ph . Ds lawm es ua rau nej ntshai lawm ?
Ha ha haELIPSISTOKENBorn2be , pib koj li tuaj saib .
Fajkhaum Kuv yeej muaj ntau yam yuav piav rau sawvdaws paub ntagELIPSISTOKEN tabsi yuav tsis paiv rau hau no thiab zaum no .
Kuv xav INVITE nej sawvdaws , txuag-txuag tus Hmoob nyob thoob qab ntuj tuam mus koom nrog peb cov Hmoob Oz noj pebcaug xyoo no - yog Xyoo Special 30 Xyoo poob tebchaws thiab Hmoob tuaj nyob Oz .
EVENT : Special Hmoob New Year Celebration - 30 years in Australia .
WHERE : Melbourne ( xeev Victoria ) , Australia WHEN : Dec 30 2005 - Jan 2 2006 Nej tuaj txog es peb mam sib tham 3 hnub 3 hmos !
Please contact me for any further informationELIPSISTOKEN .
but DO COME to join us and you will surprise what we have install for you all !
Pao-oz yawm faaj , kuv mloog mas koj zoo kiag li kuv me tijlaug Dr Wahoua nav ?
puas yog , los yog koj li kwvtij xwb ?
Born2beHmong Es koj me tijlaug Wahoua zoo li cas los ua li cas naj ?
Mind share it ?
pdy kuv me tijlaug Dr Wahoua , nws tshajlij ib yam li yawm Dr Dr Fajkhaum thiab hovELIPSISTOKENnyob California thiabELIPSISTOKEN . . tsev los muaj ntau , nyiaj los muaj ntauELIPSISTOKENELIPSISTOKEN . . B2BH
