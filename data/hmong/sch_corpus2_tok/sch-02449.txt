Npawg Hmong-Lao , Puas muaj ib hnub twg peb Hmoob yuav nrhiav tshuav txoj kev cawm dim rau peb Haiv neeg li lwm haiv ?
Kuv tsuas lam khwvyees tias Thaum peb quaj qaws nrhiav kev cawm tso peb Hmoob ces lub qhov rooj twb kaw ntom lawm .
Txij li peb paub los peb yeej tsuas khaws dawb mag tej xwm txheej luag rhuav tshem peb tas li .
Peb Hmoob yuav ua cas ?
Yuav ywj tas thiab ywj dua .
Tej no tsim nyog sawvdaws tuaj nrog tawm tswvyim vim tseem ceeb dua li peb tuaj tawm tej tswvyim txog tej lus dogdig .
Xav pom peb li zoo tswvyim tuaj pab Hmoob ntau dua li peb tham cov lus pojniam txivneej .
Tej Top issues uas hunt peb Hmoob tas li peb ho tsis mob siab rau , yog ua li cas rau peb lawm .
Peb puas yuav sib koom tau , thiab yuav sib haum tau ?
Kuv xav tias tsim nyog peb yuav tau nrhiav ib qho solution kom cawm tau Hmoob rau lub neej ntau txheej tom ntej .
Xav Zoo Xavzoo , Hmoob muaj lo lus hais tias xav luaj nyuj xu luaj ntuj .
Koj lo lus hais tias Hmoob puas yuav sib koom thiab sib haum tau ?
Nyob ntawm kuv tus hluas no xav mas ntshe yuav sib koom thiab sib haum tsi tau rau lub caij tamsim no .
Vim li cas " 1 .
Peb tsi yog ib haiv neeg muaj teb muaj chaw : Peb tseem xeem yuav nrog luag sib txeeb sib tw saib puas muaj hnub peb yuav nrog luag muaj ib ntsug av los ua Hmoob tug .
Hmoob lub zeem muag no txhua tus yeej ntshaw thiab xav pom .
Tabsis luag tus txheej txheem ntiaj teb tsi tau tig los haum rau Hmoob txoj kev xav .
Yog li Hmoob muab tus lajfai no los pib ua ntej lawm ces Hmoob thiaj raug neeg ntiaj teb muab Hmoob caum tua kom tu noob li koj hais .
Yog kuv yog Nplog los ntshe kuv yuav tua Hmoob thiab .
Vim luag muab yus thaj av faib tu lawm ib ntsug no ntshe yuav tsi lam tso nws tseg thiab ov .
Hniaj hnub no Hmoob twb tsi muaj lub zog nyob qhov twg los Hmoob hniaj hnub mus hawv nrog luag faib tebchaws nyob .
Tej xwm txheej zoo li no peb Hmoob qee leej yeej xav hais tias lawv ua yog kawg lawm , tabsis nyob ntawm kuv tus hluas no mas kuv xav tias tsi tau yog lub caij yuav ua tau li no .
2 .
Peb Hmoob tseem tu ncua tsi tau muaj cov thawj coj zoo : Hniaj hnub no yog vim li cas Hmoob thiaj ua tsi sawv ?
Raws li kuv muab sov ntsuam saib mas cov neeg uas sib zog tshaj plaws yuav tig rov los pab Hmoob lub neej tsi tau yog cov neeg txawj thiab ntse .
Cov sib zog tshwm nyiaj txiag sib koom sib pab yog cov laus , cov neeg tsi qib qis , thiab yog cov neeg ntseeg saub ntseeg ntuj .
Hmoob cov nav kubxaj nyob havzoov tsi yog yuav thaum lawv , feem coob yog cov neeg tsi nyob rau luag lab dav kev coj noj coj ua .
Lawv yog NAV KUBXAJj xwb lawv tsi yog NAV KASMOOS .
Xav muaj tebchaws tabsis tsi paub yuav pib tog twg tuaj .
Thaum cov neeg txawj nyob txawv tebchaws ho mus muaj feem cuam nrog rau hauv no ces cuag Hmoob yuav rov los sib txeeb pob txha kaws .
Tsi qhia los yeej tsi paub tiag , qhia rau los ua tsi yog kev vim yeej tsi paub txog luag tus kasmoos .
Hmoob cov thawj coj yuav tau muaj kev cobqhia ntau ntau ntxiv .
3 .
Hmoob tseem tu ncua tsi tau muaj tus nav kasmoos : Kev yuav coj ib haiv neeg , kav ib ntug av , kav ib lub tebchaws yus yuav tsum muaj tus nav kasmoos pom deb pom dav paub qab paub hau txaus .
Tamsim no nej tig rov los suav nej cov ntiv tes , nej puas pom muaj pes tsawg tus nav kasmoos Hmoob uas paub tab , paub qab paub hau nrog luag ntiaj teb nyob tau rau saum lub rooj ?
Raws li kuv pom mas kuv pom cov tham xwb mas muaj coob kawg , tabsis tus yuav nrog luag nyob tau rau saum lub sam thiaj hais Hmoob teeb meem mas xyov puas muaj txog 3 leeg .
Txog caij mus tsev lawm lwm npaj mam rov tuaj txuas ntxiv .
Npawg Dekfangkhong , Thaum twg thiaj mam txog Hmoob lub caij sib koom ?
Thaum twg thiaj mam txog sijhawm xwm txheej ntiaj teb tig los dho rau Hmoob ?
Hmoob cov navkasmoos koj paub ntawm 2 - 3 leeg yog leej twg ne ?
Peb Hmoob cov tham yog cov twg ?
Cov ua yog cov twg .
Thaum twg thiaj mam muaj tus thawj coj zoo ?
Kuv lus ntawm kev xav : Hmoob tus thawj coj , Hmoob yuav tsum tau tsa thiab tsa tau tus twg lawm ces sawvdaws cia li txhawb xwb .
Ntiaj teb no tsis tau muaj ib tug thawj coj zoo txhua fab .
Txawm peb tsa tau tsis coj zoo los peb ua siab ntev nws tsuas kav ntswg num ib ncua caij nyoog xwb .
Peb mam xyaum los nyob qab tswjfwm ntawm peb tus thawj coj li uas peb twb muaj cuab kav nyob tau hauv tej neeg txawv haiv uas kav peb , qhov phem phem ces peb twb lam nyob tau hauv niag ausxaum thaib dub qab tswj hwm .
Peb ua tiag coj ib ntus xwb ces peb yuav zoo ib qeb zujzus .
Koj mam txhob xyaum tawv thiab nyom , kuv los mam txob cav thiab thuam peb tus thawj coj .
Cia tus neeg zoo pib ntawm koj thiab kuv ua ntej , tshuav qhov kuv yuav tau nug seb koj puas kam coj ib tug qauv zoo rau Hmoob xyaum , kuv los kam thiab tuaj yeem vim Xav Zoo dhau lawm vim peb Hmoob twb yuav tunoob ntawm txoj kev Haiv .
Hmoob tsis muaj daim av , Yuav tau nug hais tias tsam no Hmoob puas tau paub ntshaw av thaum uas Hmoob twb lig lawm .
Hmoob twb tuaj xyaum tau teb chaws no li kev tsav neej , Peb puas tau txhawj txog li 50 xyoo rov tom ntej ?
Hmoob lub qhov muag twb qhib lawm tsis txhob cem thiab thuam Hmoob ntxiv lawm , yuav tau nco tias thaum koj thiab kuv cem Hmoob ces twb yog yus cem yus tus kheej .
Cov uas tawm tswvyim thiab hawv yov yuav av los kuv xav tias tej zaum lawv xav tau deb dua peb thiab pom deb tshaj peb .
Txawm lawv ua li cas los peb yuav tau txhob thuam , peb tsuas npaj seb puas tau tswvyim pab thiab txhawb .
Vim tias peb tos los yeej tsis muaj leej twg kam pib ces cia cov uas muaj peevxwm pib lawv txawm pib tau licas los peb txhawb xwb vim ntshaw lub neej haiv dhau lawm .
Peb muaj tug yuav zoo dua li peb dai luag toj .
Hmoob tus navkasmoos , Thaum twg peb thiaj mam muaj tus paub nrog luag nyob saum qaum rooj ?
Peb li tub txawj tub ntse twb muaj yuav luag txhua tsev neeg , koj hais koj tsev kuv hais kuv tsev kom tig los txhawb .
Maj mam hais yeej yuav tig los pom peb Hmoob tsim nuj , lawv twb pib pom lawm hais tias tej Hmoob clinic twb yog Hmoob tuaj siv thiab txhawb xwb , tej tsev kawm ntawv twb yog Hmoob cov menyuam tuaj kawm xwb .
Tej kiab khw los yog Hmoob txhawb .
Ziag no Hmoob twb yuav ntxee rau sab qhov muag pom pom kev tiag cov tub txawj twb yuav mobsiab quaj qaws los pab Hmoob peb tsis txhob tusiab .
Ib txhia twb sawv nraim ntawm Hmoob lub npe lawm los peb txhob thuam yeej meem txhawb kom muaj coob tus muaj peevxwm tuaj sawv peb cev .
Peb maj mam plhis los ua tus tseem tseem Hmoob .
Qhob tshaj plaws cia kuv paub tias koj yog tus Hmoob zoo thiab koj paub tias kuv thiab twb xyaum nrog koj .
Xav Zoo Nyob zoo tijlaug Xavzoo , Tejzaum peb nyias pom nyias lawm ib seem .
Qhov kuv hais li tsi yog kuv thuam tabsis kuv tsi tsha nyiam kev ua kasmoos li Hmoob ua .
Qhov kuv xav mas yog li no : 1 .
Yog yus yuav tos kom Hmoob sib koom sib haum mam ua mas yeej yuav tsi muaj ib zaug li .
Yus yog tus pom txoj kab txoj kev ces yus pib ua ntej ntag .
Kuv li mas yog kuv muaj lub zeem muag thiab lub hom phiaj lawm mas leej twg tsi txhawb los kuv yeej yuav taug kuv tus hneev taw mus kom kawg li .
Yog koj tseem tos lwm tus los txhawb ces ib feem ntawm coj neeg koj coj los koom hav tseem yog cov yuav los rhuav thiab ntag .
Hmoob lub hlwb mas yog koj coj nws los pom txoj lw lawm mas nws tseem yuav muab koj tuam kom nchuav thiab ov .
Koj tsi ntseeg koj sim xyuas mus saib puas yog li kuv hais .
2 .
Yam yus lub zog tsi tau muaj , neeg tsi tau txaus mas txhob rawm muab coj los khav .
Txawm yuav pom deb pom dav npaum twg los yog ua tsi tau tau txhob rawm muab hais tawm .
Txawm ua tsi tau yus tuag lawm los cia yus ris nrog yus mus yuav zoo dua li muab hais es ua rau yus haiv neeg piam tsi muaj kev taug .
Yam yus twb ua dhau tas lawm mas mam hais tau tawm .
3 .
Hmoob cov nav kasmoos yog leej twg ?
Yus ntag hos .
Yog peb tseem mus tos tus tod tus tid los tus neeg txawj neeg ntse , yuav yog thaum twg lawv mam los nrog koj ua ?
Cov neeg txawj neeg ntse cia thaum twg koj ua tau mam caw lawv los zaum rooj twb tsi lig .
Cov neeg txawj neeg ntse lawv ntshai tuag tshaj plaws nav .
Koj twb tsi tau pib mas lawv twb tuaj muab koj vibcais loj tes loj ua koj lub zog twb ntaug tas .
4 .
Hmoob daim av nyob qhov twg ?
Hmoob daim av tam sim no tseem nyob hauv Hmoob lub hlwb xwb .
Cia thaum twg Hmoob twb raug xaiv ua tswv xeev governors lawm 6 - 7 lub , muaj peebzeej txog txheeb-b leej , muaj kev lag luam loj puv nroog .
Thaum ntawd Hmoob tsi xav kom muaj av los yeej yuav muaj xwb ntag .
5 .
Thaum twg txheej txheem ntiaj teb mam tig los txog Hmoob ?
Thaum txheej txheem ntiaj teb tig los dhos Hmoob , Hmoob tsi ua .
Hmoob twb tos dhau luag lub caij lawm Hmoob mam tig rov ua .
Thaum no ntiaj teb thiaj muab Hmoob teem ti ntsa nkaus li peb pom tamsim no .
Piv xam li no , xyoo 1979 Suav thiab CIA txhawb kom Hmoob ua , suav daws mus pw tham hluas nkauj nyob tim ciam teb Thaib thiab pe hawm saub xwb .
Tej lub caij zoo zoo li no dhau lawm laud tijlaug laudELIPSISTOKEN Nim no luag ntiaj teb tig los ua lag luam loj li loj .
Yus ho tig rov mus ua kubxaj ces mag hlob xwb tiag .
Tabsis txhob txhawj , lub caij twb tig rov los yuav luag haum lawm ntag .
Kav tsij npaj dhia ntag nawb peb cov uas nyiam txog txoj kev no .
Nej tsi dhia ces kuv txawm yog tus yuav tso ya ua nej ntej lawm ntag nawb .
6 .
Kev ua kasmoos qabrooj / qaumrooj : Peb Hmoob mas peb paub txog peb tus yeeb ncuab xwb , peb tsi tsha paub txog peb tus phoojywg .
Peb paub ua kasmoos qab rooj ntau dua li kasmoos qaum rooj .
Thaum kawg , yus tus phoojywg rov chua yus kotaw .
Kev ua kasmoos mas koj yuav tsum muaj tus tuam koj tav thaum koj raug teeb meem ti tes ti taw lawm , nws yuav tsum npo koj kom tau tawm plaws mas thiaj kab ua nawb .
Yog yus plau yus yam tsi muaj network , tsi muaj connection mas txaus ntshai kawg nawb .
Vim tus yuav muab koj tuav kuatxob tejzaum twb tsi yog koj tus yeebncuab tabsis yog koj niag phoojywg uas koj ib txwm tsi xav txog .
Tham ntau lawm , lwm zaus mam rov tuaj tham dua .
Npawg Dekfangkhong , Zoosiab rau koj ua kwv tawm ib cov ncaujlus tham pem uasi , kuv cia siab tias peb kwvtij Hmoob yeej yuav xeev zujzus .
Ntawm kuv thiab koj los twb pib xeev lawm peb majmam sib cog tham kom peb lub hlwb tig los xav txog txoj kev haiv .
Koj ua siab ntev nrog pab tawm tej zoo lus txhawb Haiv Hmoob thiab nawb , kuv los tig los lawm thiab .
Xav Zoo
