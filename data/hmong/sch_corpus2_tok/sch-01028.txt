China luag nco ntsoov rau hauv lub hlwb tsi ploj , Hmoob li ces nyuam qhuav tau 36 xyoo no xwb twb hnov tag lawm , ua cas Hmoob lub hlwb yuav hnov qab sai ua luaj , chim tib pliag thaum mag nyhuv hlauv tag xwb .
URLTOKEN Thov Hmoob yuav tsum nco tej uas luag lwm haiv neeg tsim Hmoob thiab laus , thaum ub mas vim tsi muaj cov tub ntxhais txawj ntawv , nim no peb twb txawj ntawv lawm , suav daws yuav tau paub txog tej zoo li no .
YTK Tijlaug YTK , Peb Hmoob nyob rau lub ntiajteb no muaj coob tshaj Nplog , peb muaj kwv yeem li 12 millions population .
Thiab peb yeej tshwm sim los ua neeg nyob rau lub ntiajteb no tau 5000 tawm xyoos lawm , tab sis peb yeej tuav tsis tau ib nyuag qhov av los ua peb tug , peb thiaj tsis ciaj haiv .
Twb vim peb Hmoob tu ncua ntau yam yuav los coj tau peb Hmoob mus ciaj haiv , peb txawm muaj neeg coob los peb thiaj tsis muaj tebchaws .
Dr . Suav Yaj cov lus nws kuj mentioned 5 los 6 yam kev ua haiv .
Tab sis tshuav tej yam uas tseem ceeb yawg tsis mentioned txog .
Kuv qhia tseeb rau nej tias nws tsuas muaj li 4 yam uas loj los nres kev ua haiv xwb , yog peb muaj 4 yam loj no lawm ces peb yeej muaj cai ua tau raws li txojcai neeg ntiajteb lawm .
Lwm txoj mas yog cov yau lawm xwb .
Peb yuav tsum muaj xws li : 1 ) muaj neeg , 2 ) muaj tus ntawv , 3 ) muaj national religion , thiab 4 ) muaj tus chij haiv .
Rau qhov peb Hmoob tsis muaj tus ntawv los tsa Hmoob kev vam meej , kev txawj ntse , kev tswjfwm thiab khaws Hmoob li keeb kwm cia kom meej nriav rau Hmoob tej me nyuam paub .
Peb kev vam meej thiab kev txawj ntse thiaj li tsis progress nws cia li plateau , peb tej true keebkwm peb cia li muab ua dab neeg hais lawm xwb peb thiaj khaw tsis tau tej no cia tseg ntev .
Txawm li cas los cov dhau ces nws yeej dhau tag lawm peb yeej rub tsis tau nws rov qab los li lawm , peb yuav tau npaj rau yav tom ntej no xwb nws thiaj li yuav come in true los rau peb Hmoob tiag tiag .
Raws li peb ntseeg mas nws tseem tshuav ib zaug yog zaum kawg ( the last opportunity ) rau peb Hmoob yuav mus cia haiv .
Yog peb txawj ua thiab muaj kev khoom tes .
Vim 4 yam kev ua haiv no peb twb muaj cia tag lawm .
Chia Kwv Chia , Koj tej lus tseeb kawg nkaus , thiab tseem ceeb heev rau kuv thiab peb tsav neeg Hmoob tus uas ras txog , kuv ntseeg tias koj yog ib tug uas tseem muaj kev txhawj xeeb txog peb cov Hmoob lub neej tsi muaj hom phiaj ua puav dai taw thoob ntuj .
Luag lwm haiv neeg ua lawv muaj txoj kev ras ua haiv luag muaj av nyob ua luag tug tas lawm , luag ciaj los muaj koob npe , luag tuag los tuag muaj keeb kwm khaws tseg rau luag haiv neeg kawm , tug tuag thiab tus ciaj muaj nqis tib yam , tab txawm lub cev tuag rau txoj kev sib tua lawm los yeej tuag ua keeb kwm tsi paub ploj , lub npe yuav nyob nrog nws haiv neeg mus ib txhis .
Peb cov tuaj hauv no tus xav li koj es yuav xav kom peb tsheej taus hais li koj tej lus ces muaj tsawg tus thiaj xav li ntawd , feem coob ces pom mus rau txoj kev nkauj nraug kev lom zem yog cov coob lawm xwb .
Yog xij tham li wb tham no ces lawv yuav hais tias yog yus Vwm lawm no , tab sis muab ntsia qhov tseeb ces yog peb tsi koom tes tiag tiag ces Hmoob yuav ploj tej lus Hmoob , Hmoob nyob lub teb chaws twg ces Hmoob yuav siv lawv cov lus ua qhov loj , ntev mus ntev tuaj ces tej lus Hmoob ploj lawm , ces Hmoob ua ib cov neeg tu noob lus Hmoob .
Thaum zoo li ntawd lawm ces tsi zoo dab tsi lawm .
Tsuas tshuav tib lub teb chaws uas Hmoob tsim yog yuav koom ua ib sob los hais ib roog lus kom muaj yeej , peem tsheej mus ua ib lub kuj cuab haiv rau Hmoob nyob tuav Hmoob tej lus cia kom tsi pub ploj mus .
Lub teb chaws twg txov txo tsim txom Hmoob ces lub ntawd yog lub uas yuav raug faib yog Hmoob txawj hais , haiv neeg uas niaj hnub tua Hmoob , haiv neeg ntawd tseem tsi tau muaj txuj dab tsi , yog Hmoob yuav noj yooj yim ces yog zaum no xwb , tsi txhob tos lwm tiam los yog lwm zaug , dhauv nov rau yav pem suab ub neeg ntiaj teb txoj kev txawj ntse loj hlob zuj zus lawm , luag yuav ceev faj pov puag luag lub teb chaws kom zoo tsi pub txeej tsi pub ntais lawm .
Hmoob ces coob coob li tej pab nyuj uas nyob tim Africa , coob tas zog tab sis ua tsi tau dab tsi li , tib tug nyuag tsov raws xwb ces tas pab khiav tsheej phiaj , coob npaum li ntawd yog tsuj xwb tsov twb tuag taus lawm , tsi tas yuav xuas kub nrau li .
Hmoob es tseem coob tshaj nplog ntau npaug los ua tsi tau dab tsi tib yam thiab .
Thaum xyoo 1943 ntawd lub nroog Vientiane tas nrho tsoom pej xeem tib si nyuam qhuav muaj 23,000 leej neeg xwb , cov neeg nplog nyuam qhuav muaj 9,570 tus nplog , neeg suav 900 leej , neeg India 50 leej , neeg nyab laj 12,500 leej , nyab laj tseem coob dua nplog lub caij ntawd , luag neeg tsawg npaum ntawd los luag muaj lub hom phiaj ua haiv lawm ces luag txawm muaj teb chaws .
Hmoob tam sim no yeej coob li koj hais saum , los sis tseem coob tshaj ntawd lawm thiab , tsi paub xav li lawm thaum hais txog Hmoob lub siab twm xeeb .
tam sim no cov tub ntxhais txawj ntawv twb tsi muaj ib tug yuav los sau txog qhov uas Nplog tua Hmoob tau 36 xyoo no li es xyov txog thaum twg li yog txiv neej yawg Cia siab tias Hmoob yuav txawj thim xav los ua ke , tsi txhob ua dev raws nqaij rau lwm haiv neeg yuav taub hau lawm , Hmoob yuav ua tus tuaj taub hau thaum tua tau tus tsiaj lawm , tsi txhob ua tus tua tau los tseem muab taub hau rau luag lwm haiv thiab .
YTK Yajtshajkob & Chia ; Hmoob puas tau npaj txhij ?
Xyoo 1945 mas TubNpis Lyfoung tsis npaj los Fabkis tuaj nrhiav thiab tuaj txhob kom Tojxeem Npis ua .
Tojxeem Npis tsis ua los Lauj Faiv Ntaj coj Viet Minh thiab Nyivpoos ntes kom tau Tub Npis ces tub Npiskawg yuav tau uas .
1960 Maj . Vaj Pov txawm tsis sawv los Amelicas twb tuaj pab Chao Boun Oum Na Champassak tus Tseemfwv Lajfab lawm .
Gen . Phoumi Nosavanh cov tub rog twb raws Kong Le tawm Vientiane lawm .
CIA ( Bill Lair ) tuaj tiv tauj Maj . Vaj Pov .
Thaum Vaj Pov sawv txais CIA tej riam phom ces haujlwm sawv Hmoob muaj neej .
1974 Chao Souphanouvong pom hais tias Phak Pasasone Pathitvat Lao yuav nqos tog Neo Lao hat sak thiab tog Vientiane .
Chao Souphanouvong tau caw kom Gen . Vaj Pao mus ntsib Chao Souphanouvong nyob Luang Prabang thiab kom Gen . Vaj Pao ntxeev lub tebchaws Nplog .
Tag kees lawm Gen . Vaj Pov tseem coj Brig .
Gen Chao Sayavong mus .
1978 Suav Tuamtxhoj tiv taub Maj . Gen . Vaj Pov , Thaib los tiv tauj Naiphome Vaj Pov .
Naiphome Vaj Pov ntshai thiaj tsis kam txais Suav cov riam phom .
Gen . Vaj Pov tseem xav tias yus tus yeej ncuab uas ib txwm nrog yus sib tua yuav tuav yus tes ntshai tsis tau thiaj tsis kam txais .
36 lub xyoo los Hmoob tsis tau npaj txhij .
Txawm Hmoob ua los kawg thov tuag xwb .
Tus sathanakan Nplog luag yuav saib Suav Tuantshoj .
Tom ntej no ( 2025 ) Suav yuav kav tag sab Asia ( Tubrog & lagluam ) .
Hmoob ntxub ntxub Communist los Hmoob tua tsis tau Communist , txawm tua los Hmoob tsis sib pab , tua los Hmoob tsis yeej .
Txhob tham lawm tshav thiaj tsis nce taub haus .
Vajncuab
