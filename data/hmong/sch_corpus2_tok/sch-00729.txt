Nag hmo kuv hnov rooj sib tham txog Hmoob kev tshoob kos nyob saum xovtoojcua .
Ib tug niam tais hais tias : Xav hais rau cov vauv tamsim no kom hlub cov niam tais thiab .
Luag tu luag tus ntxhais da quav qa zis xiam nyiaj lawm pe tsawg ?
Luag pab luag tus ntxhais kawm txuj kawm ci tas nyiaj ntau lawm pe tsawg ?
Pom xeeb suab tau luag ib tug ncej neeg yuav coj mus cheb qab plag qawj , ntxuav qab yiag to es luag thov 1 - 2 nyuag txhiab tshaj lub txhooj xwb los vauv cia li sau nra khiav .
Tseem ntxias tus ntxhais khiav caum lawm thiab mas ua rau cov niam tais npau taws dhau lawm .
Nej xav li cas txog tej no ?
Yog vim li cas niam tais thiaj li xav thov 1 - 2 txhiab tshaj ?
Hmoob hais tias , peb tsa peb tub yim los nej tsa nej ntxhais yim thiab no sav .
Thov 1 - 2 txhiab tshaj ua dabtsi mas ?
Tus ntawd yog koj tus ntxhais nas .
Koj yeej tau poob nyiaj ntau lawm es nws thiaj li loj los mas , tabsis luag tsis yog coj mus tua noj nas .
Nws mus ua nws lub neej lawm xwb nas , es koj tseem yuav kaus nws thiaj li zoo siab thiab ?
Luag coj mus pub mov thiab ntim tsoo kom koj tsis txhob poob nyiaj ntxiv lawm xwb nas .
Hmoob ib txwm hais tias kev tshoob kos tsis yog kev muag neegELIPSISTOKENcov nyiaj txhiaj uas vauv them tseem nyob qab tsuas qhua , npua rog tseem nyob nram nkuaj .
Qhov no yeej yog Hmoob kevcai ua tshoob nas .
Thov 1 - 2 txhiab tshaj ua dabtsi ?
Coj mus siv los ?
Ua cas cov Hmoob tiam no yuav pluag ua luaj li ?
Txheej thaum ub lawv twb pub tau ntxhais rau vauv ( muab vauv pob nyiaj coj mus cia lawm xwb tsis yog coj mus siv ) , txheej niam no es luag twb muab tus nqi tshoob lawm los tseem yuav thov 1 - 2 txhiab ntxiv thiab es lawv puas hlub lawv tus ntxhais tiag ?
vim hlub , puas muaj tseeb maj ?
xov tooj cua moj them tso lov ?
( just kidding ) .
yog hais li tus niam tais ntawv mas , nws kuj yog cov XEEM TSHIAB lawm tiag .
saib seb nej xav tham dag los tham tiag xwb .
xav tham tiag ces , hais li koj hais kov yog lawm ; niag pog ntawv yeej yog niam tais muag ntxhais .
xav tham dag ces , kom phwvnyawm tuaj qhia tswv yim rau koj hu hlawv qab teb xwb .
nyaj phwvnyawm yuav pab koj ras paus tau 2 - 3 zag tas lauv tsim tsawv thiab .
tej zaum yog koj ntaus tswv yim nrog phwvwnyawm mas koj tseem ho tau niag niam tais ntawv 2 leeg ntxhais tib txhij los ua koj quas puj ov ( tsuas yog koj txhob cia yaweh mus ua kav xwm naj ) .
hahahaahELIPSISTOKENkoj ma funny kawg .
koj mus hais raus tus niam tais tias thau nws tus ntxhais caum dub , dawb , mev lawm es cas hos tsis mus kom lawv mua mes mes nyiaj raus nws coj mus yuav ib lub hamburger tom mcdonald .
ib qho ob qhov los muab vauv hmoob nyiaj kaus noj tag , tseem kom vauv hmoob nia hnub mus tuas qaib tuas npuas , tuas nyuj raus niam tais thiab .
hmoob m liam tiag tiag , thov cov niam tais yuam txiv saib cov vauv hmoob nrog te niag dub , dawb , mev tom tej kev sib tsig thiab nawb .
koj pom yog hmoob mus thab taus cov ntxhais tsis muaj 18 xyoo ma hus kia police coj mus hlob kav hlaus lawm tsheej 6 , 7 xyoo .
dub , dawb , mev , co cov ntxhais 12 , 13 xyoo coj mus tshoob txhuas hmos ma tseem tsis kam hai raus leejtwg ib tsam ces hos tsis taus vauv hmoob nyiaj lawm thiab .
te nos ma qhia kuv kawg kiag lis nawb .
nej sim muaj luj saib zoo los phem m hmoob txoj kev tsim hmoob nos na - Message posted using URLTOKEN More information at URLTOKEN Tsi txhob has cov laug , cov hluas , hab peb cov nraab tuabneeg nuav le os .
Pep puavleej nyob rua nub nua xwb .
Peb twb tsi muaj keeb kws peb zoo-sab txug hab peb twb tsi muaj yaav neej pegsuab kws peb ca-sab rua .
Txhuatxhaleej nyob rua nub nua es pigkig tuag lawm lawm kaav la xwb nua laiv .
Nyeem los nyeem , twm los twm kuas lub sab nqeg nawb .
ab , laj laj nyob li lam tham ntxiv .
cov niam tais muag ntxhais no kuv txiv lawv yeej tau ntsib ntau ntau zaug los lawm .
muaj ob zaug es kuv cov nus ( cousins ) mus yuav poj niam es niam tais pheej ntshaw ntshaw nyiaj li no .
kuv txiv mas tsis ua mej koob ( nws tsis kawm zaj tshoob ) , tiam si , yog rooj tshoob twg daig no , cov kwv tij kuj tuaj hu kuv txiv mus daws .
zaum ib : niam tais yuav yuav $ 12,000 .
twb hais haum $ 10,000 tag .
tiam si , niam tais tsa hlo suab quaj , " wv wv wv , kuv tus ntxhais no es tiav npav-sas-lawj ( bachelor ) nab . "
ces kuv txiv cia li ntaus tswv yim kom hais li no .
" peb muab $ 12,000 txhiaj rau koj nawb .
hais rau hauv nov mas yog $ 12,000 tiag ov .
tiam si , tus vauv thiab tus ntxhais no , twb sib yauv tau 2 lub hlis lawm .
nkawv los tsis muaj nyiaj , tseem txais niam thiab txiv tom tsev $ 2,000 los siv thiab .
yog li ntawv , thov koj ua niam es pab hlub thiab , es muab $ 2,000 rau tus vauv thiab tus ntxhais coj los them rov qab rau niam thiab txiv tom tsev . "
hais li no tag ces , peb tau credit them $ 12,000 , tiam si , peb them $ 10,000 xwb .
zaum ob : niam tais yuav yuav $ 9,000 .
thaum ntawv ces hmoob pheej hais hais kom ua li Hmong 18 Xeem tso cai txog nqe poj niam $ 7,000 xwb .
hais hais ces rooj tshoob txawm daig pov .
cov kwv tij rov qab hu kuv txiv mus .
kuv txiv mus txog ces , kuv txiv hais kom lawv hais li no rau niam tais , " ua li no nawb , $ 9,000 mas peb yeej yuav them kom tag tiag tiag .
tam sim no , peb them $ 7,000 , lwm hnub , peb mam li tuaj them $ 2,000 ntxiv .
hos , yog nej tsis kheev li , ces cia peb cas $ 2,000 thiab mus tsev , thaum twg khwv nyiaj kom tau sib ntxiv txog $ 9,000 peb mam li rov qab tuaj . "
niam tais muab xav xav , ces niam tais cia li hais tias $ 7,000 los them $ 7,000 kom tag xwb , tsis yuav $ 9,000 .
zaum no mas dim $ 2,000 vim tias niag ntxhais ntawv raws niag tub thiab nkawv ob niam txiv ntawv yog me nyuam laib xwb .
ntshe niam tais ntshai ib pliag tus me vauv laib no tsis rov qab tuaj them 1 cent li ces cia li yuav $ 7,000 .
kuv kaj yaweh thab 4 ntawv yuav muaj ntau zaj story qhia peb thuam cov niag niam tais muag ntxhais ntawv pobELIPSISTOKEN hehehehehhehe yaweh , qhia las , i'm all ears .
Vimhlub , Thov nug koj tias koj puas tau muaj tub yuav nyab thiab muaj ntxhais qua ?
Nyob ntawm kuv tus kheej kev qua ntxhais tsi yuav qua kom npluanujELIPSISTOKEN tabsis muaj kab ke yuav tsum tau ua rawsELIPSISTOKEN Cia kuv raise ib qho question example li no rau nej coj mus xav : 1 .
Kuv muaj ib tug ntxhais kawm tiav medical doctor ua haujlwm ib xyoo twg tau yog 1 million dollars rov saum .
Kuv loan nyiaj rau nws kawm ntawv tas yog $ 200,000 .
dollars .
2 .
Thaum tus ntxhais yuav txiv tog tub nyom tsi kam them nqi tshoob yog $ 6,000 dollars thiab nqi noj haus yog $ 3,000.00 dollars vim muaj phoojywg coob yuav tau ua lub tshoob loj .
3 .
Yog li kuv muab tus ntxhais pub dawb rau tus tub thiab tseem tuam vaj tse khoom pob phij tas yog li ntawm $ 600,000 dollars .
Yog li nej sim nrog kuv xav saib qhov tog tub nyom tsi kam them nqi tshoob $ 6,000 .
thiab $ 3,000.00 nqi noj haus ntawd puas tsim nyog ?
Hais txog Hmoob tshoob kos mas tos pheej muaj plaub ntug tas mus li los yeeb vim HMoob yeej tsi muaj ib txojcai kab ke rau Hmoob taugELIPSISTOKEN Li no peb thiaj hu tias Hmoob cai ces yog dev thiab npua cai .
Nej mus yuav pojnaim mab Suav nej puas tau yuav dawb ?
Ib tug pojnaim Suav nej tsi poob kiag yog $ 20,000 rov saumELIPSISTOKEN yog nej yuav raug luag tus ntxhais tsim txiajELIPSISTOKEN Yog poj laib ces tej zaum kuj tau dawb thiabELIPSISTOKEN Hais txog koj tsa koj tub yim , kuv tsa kuv ntxhais yimELIPSISTOKEN that's wrong .
It is true onle on a certain case xwb ov . . Moobntsuab zhen , Ua cas nej yuav yuav cov nyab kim ua luaj li nas ?
Tamsim no peb ua ntau rooj lawm , lawv sau $ 5800 nrog noj haus tibsi as .
Yog cov tsis yuav lub txhooj ces heev kawg yog $ 7k xwb .
Yog leejtwg yuav peb cov muam / ntxhais ces $ 5000 xwb ntag nawb .
Tabsis nco ntsoov tias tom qab nej yuav peb tag lawm , peb tuaj yuav nej los tsuas $ 5000 thiab xwb ov .
Peb tsis yog muag ntxhais nes .
Peb tsuas yog ua tshoob kom tej me nyuam muaj neej ua xwb .
vim hlub aws ! ! ! ! !
nej cov ntxhais $ 5,000 .
peb ib co los yeej yog ze ze $ 5,000 thiab ( kuv cov niam laus niam hluas ces ze $ 6,000 - - $ 7,000 dua ) .
tiam si , tej co mas yog $ 9,000 rov sauv nawb .
cov no yog tiav npav-sas- lawj , tiav mav-xas-tawj , tiav nrov-tawj , tiav lov-yawj , tiav kho hnia , tiav kho pob txha , tiav qhia ntawv , etcELIPSISTOKEN tsis lam yog dag nawb .
nyob tag nrho lub niag lav california no ces , yeej muaj ntsis nce nqe yog tus ntxhais tiav lawj , tiav tawj , tiav yawj ov .
tiam si , txhob khib kiag li os .
kuv txiv niag niam yau es tseem kim tshaj .
niag tiav cav ncauj xwb los kuv txiv tseem poob tsheej txhiab txhiab nyiaj mekas .
peb tag nrho ham tsis ua tshoob ua kos kom muaj neej ua xwb los mav .
tiam si , tej yam zoo li no , " tus nqe " , tsis yog " science " nws yog " art " .
koj txawj hais , ces koj dim .
koj tsis txawj hais , ces koj mag .
tsis tag li ntawv , peb muaj ib tug ntxhais yuav txiv hmoob tsab .
peb sau ntau kawg ov .
tsis zoo hais kom tseeb tseeb xwb ib pliag nej ho xav yuam kev tias kuv khav theeb .
tiam si , peb sau / nplua raws li kev ua 4 ua ntug yav tag los pauj kev ncaj ncees .
zhen , Kev nplua nyob hauv kev tshoob kev kos mas kuv hos tsis hais vim nws yeej muaj nws kab ke thiab vim tsuas yog xav kom tau neej tau tsav tiag tiag thiab ua kom yus tus neeg ntawd lub neej ruaj kho xwb ( at least that's how it is believed ) .
Tabsis qhov uas sau nqi tshoob kom niag vauv pluag kiag los yog kom niamtais yawm txiv muaj kiag no mas yuam kev lawm .
Tej ua li ntawd , muab xav kom tshab tshab ces yog yus rov qab nrhiav kev pluag rau yus tej ntxhais vauv xwb .
Txawm luag them taus los txhais tau tias yus yog ib tug neeg pluag kawg nkaus es yus cia li yeem kaus yus tus me tub me nyuam yam li muab nws muag kiag rau kev tuag .
Txawm tus ntxhais tau doctor , lawyer , etc los kav liam .
Tsis yog tias koj sau noj ib teg tas ces koj tus ntxhais txawm tas li ntawd lawm nas .
Nws ua neej nyob nws tseem yuav hlub thiab pab koj .
Yog sij khib hais tias tsam nws ho mus pab luag ua neej zoo lawm no mas yog ib qhov " poor mentality " dhau lawm .
Txawm yuav zoo npau li cas los yog koj roj koj ntshav nas .
Tsim nyog koj yuav zoo siab tias muaj tus vauv es koj tus ntxhais thiaj li muaj neej ua .
Nyob txawm tias koj tus ntxhais yog doctor , lawyer , los ho tsis muaj vauv coj koj tus ntxhais mus hlub no koj ho puas tu siab ?
Cov uas tsis xav kom tus ntxhais zoo , es xav kom tus ntxhais / vauv pluag kiag mas thiaj li zoo siab no mas yog ib co tibneeg siab ntais ntuj tiag tiag li nawb .
vim hlub , zoo li koj xav hais qhov tseeb xwb ces tsis txhob tos tos phwvnyawm ntxiv lawm .
koj kav tsij hu rau xov tooj cua hais koj cov lus no rau lawv mloog xwb tau lawm .
koj hais los yog point kawg kiag li lawm .
tiam si , koj muaj ntsis hloov lus nav .
vim tias tus niam tais ntawv hais $ 2,000 tshaj xwb .
$ 2,000 yeej yog $ 2,000 tiag tiag , tiam si , nyob rooj teb amekas no es tshaj $ 2,000 xwb tus vauv tus ntxhais ( los niam txiv sab tom ) cia li pluag kiag li lawm mas , koj muab hais haib dhau hwv lawm .
tej zaum $ 2,000 mas yeej tub qaug niam txiv tom tsev , tej zaum niam txiv tom tsev yeej tsis muaj yuav tau mus txais , tej zaum nws yeej yog li niag niam tais ntawv hais tiag tiag thiab ne , tej zaum $ 2,000 tshaj xwb me me piv qhov yav tom ntej .
tsis ua li cas li mas , yog koj ntsib cov niam tias zoo li no ces siv me me tswv yim rau xwb koj thiaj li yuav hla dhau .
tiam si koj tsis txhob lam cia li hais tsis zais lus li peb sib tham hauv no es muab nws tshev ov .
ib pliag mas koj mag nplua thiab nawb .
koj cia li siv nws lub tswv yim tua nws ces tuam mej koob yeej tsis yig rho qaib nplaig ib sim neej li os mog .
Moobntsuab , Kuv le kuv yeej tsws tau muaj tub muab nyab muaj ntxhais qua tabsis kuv xav hais txog qhov tseeb ntawm Hmoob tshoob kos .
Yog vim li cas thiaj li ua tshoob ?
Puas yog ua raws li txoj cai kom tej tub / ntxhais muaj lub neej ua los yog yeej tshuav niam / txiv qi tiag tiag es yuav tau them raws li niam / txiv xav tau ?
$ 200,000 ntawd yog koj txawj xav , koj yuav tau pab nws raws li ntawd koj txoj kev hlub hais tias nws yog koj tus me nyuam .
Yog koj ho tsis txawm peev , cia rau tus txhais tus vauv mam li maj mam them mus rau tus tibneeg uas koj tau qiv los ntawd vim tias tej nyiaj ntawd yog nyiaj qiv , tsis yog nyiaj sib pub .
Tus ntxhais txawm yuav ua tau nyiaj ntau npaum li cas , tsis tsim nyog koj yuav muab sua ua nuj ua nqi rau tus ntxhais tus vauv ris .
Qhov tus ntxhais ua haujlwm tau nyiaj ntawd yog tus ntxhais tug raws li nws lub peev xwm .
Cov nyiaj ntawd yog nws cov tsis yog leej twg li .
Yog nws txawj xav nws pub kom siv los nyob ntawd nws .
Yog nws ho pub rau tus vauv los koj yuav tau tsis txhob suav ua nuj ua nqi rau tus vauv thiab vim tus vauv twb muaj lub neej rau koj tus ntxhais lawm .
Qhov twg yog qhov muaj txiaj ntsig tshaj ?
Yog $ 6,000 yog tus nqi tshoob raws li teb li chaws lawm yeej tsim nyog tus vauv them lawm .
Ntawm $ 3,000 nqi noj haus nes , puas yog raws li kevcai tshoob kos ?
Yog tsis yog , koj tsis tsim nyog yuam rau tus vauv them .
Nws pab koj ( on the side ) tau , tabsis tsis tsim nyog koj muab suav rau saum rooj tshoob .
Koj hais tias muaj phoojywg coob yuav tuaj noj no es cov phoojywg ntawd yog leejtwg cov ?
Nyob hauv koj tsev ces tej phoojywg yog koj qhua .
Tsim nyog koj yog tus them .
Koj qua ntxhais , luag tuaj tsis yog tuaj pauj tus ntxhais .
Luag tuaj pauj koj .
Koj yuav tsum them .
Luag twb hais tias koj ua tau loj ces noj loj , koj ua tau me ces noj me no nes ?
Koj xav noj loj tabsis ho kom tus ntxhais tus vauv them no mas tsis yog lawm .
Feem ntau , ntawm $ 600,000 ntawd yeej tsis yog koj nyiaj .
Vajtse ntawd los twb tsis yog koj tug .
Tus ntxhais khwv tau xwb tabsis nws yeem muab ua koj tug kom koj ho " phij cuam " rau nws xwb .
Qhov nod , yog koj txawj xav , ntshe koj twb zoo siab tsis txawj tag .
Koj tseem ho muab suav ua nuj ua nqi rau nws ev mus kom txog hnub tuag thiab mam tsis yog kiag li lawm nawb .
Ho hais tias $ 600k + tej vaj tse ntawd yeej yog koj tug tiag tiag .
Qhov nod los tsis tsim nyog koj yuav muab suav ua nuj ua nqi rau nws ev mus .
Yog koj yuav ua li ntawd , thov koj tsis txhob muab zoo dhua .
Luag tsis tau los luag mam mus khwv zoo tshaj qhov luag ev raws koj tej nuj nqi ( tsis yog txiaj ntsig nawb -- yog nuj nqi ) mus txog hnub tug .
Yog koj yuav muab , muab vim koj hlub koj tus ntxhaisELIPSISTOKENtsis yog vim koj xav kom nws tshuav koj nuj koj nqi .
Gifts should be freely given .
If not , it is not a gift .
Wrong in what way ?
If you are unwilling to tsa koj tus ntxhais yim , how poor are you ?
Koj tus ntxhais yuav tsis tu siab rau koj .
Tabsis yog koj txawj xav tiag tiag , koj tsis nyog tu siab rau koj tus kheej kawg nkaus nawb .
Muab hais cesELIPSISTOKENkoj yug tau nws tabsis koj yeej tsis xav kom nws zoo kiag li .
Vimhlub , Ua cas nej pheej yuav nrog niam tais sib cav dab tsi majELIPSISTOKEN . . luag yug mob luag plab nadELIPSISTOKENELIPSISTOKENnws yuav-v pes tsawg los nrov nrawv rauELIPSISTOKENELIPSISTOKEN . . tab sis kom nej tus tub nrog nws poj niam ( tus ntxhais ) tham zoo-oo cov niam tais pheej taij-j ntau ntawd mas nws yeej paub tias nws tus ntxhai ua hauj lwm zooELIPSISTOKEN los yog yeej muaj nyiaj txog 20 - 30 phav lawmELIPSISTOKEN . . tej zaum tseem ze 100 phav muaj 2 - 3 tsev thiab .
Kom nws niag ntxhais muab rau nej , nej mam ua tus cev hais tias nim yog vauv muab no ces nws cav zoo-oo siabELIPSISTOKENELIPSISTOKEN . qhov tseeb ces muab nws roj kib nws txha xwb nadELIPSISTOKENELIPSISTOKEN . kuv yeej hais ncaj nawb peb twb muaj ib tug muam nws rov them nws nqi tshoobELIPSISTOKENELIPSISTOKENELIPSISTOKEN . peb twb paub tias cov nyiaj nqi tshoob ntawd twb yog peb tus muam liELIPSISTOKENELIPSISTOKEN . . thaum kawg niam pog txiv yawg tseem los nyom ntawm 800 ua rooj mov ELIPSISTOKENELIPSISTOKEN . . nws tseem hais tias kom ua 600 kuv ib tug kwv npau taws nws thiaj cem 8 - 9 tus pluagELIPSISTOKENELIPSISTOKEN . peb yeej paub tias cov nyiaj no yog peb tus muam li xwbELIPSISTOKENELIPSISTOKENxav kom tus muam ua rooj mov rau cov neej tsa noj lwm hnub nws txom nyem tej neej tsa thiaj paub hlubELIPSISTOKENELIPSISTOKEN . nws twb ua hauj lwm zooELIPSISTOKEN . . muaj nyiaj txog 20 - 30 phavELIPSISTOKENELIPSISTOKENyuav tau ib lub tsev ELIPSISTOKENELIPSISTOKEN . niag yawm yij es yuav muaj dab tsiELIPSISTOKENELIPSISTOKEN . niaj hnub pw ib txoj hauj lwm tsis muaj .
ZhenELIPSISTOKEN . aw , Koj txiv lub tswv yim zoo txawv lawm thiab nawbELIPSISTOKENELIPSISTOKENhnub twg yog coj cov tub mus yuav nyab lawv ua nyuaj-j no yuav tau thov koj txiv mus tuaj tim roob phwvxev qw-w kom lawv nqis nqi hoELIPSISTOKENELIPSISTOKEN . koj mas tsim nyog noj kuv tais fawm dawb lawm tiag-g laujELIPSISTOKENELIPSISTOKEN . . thaum twg kuv tsis muag zaub lawm kuv mam caw koj wb mus noj fawm nawbELIPSISTOKENELIPSISTOKENze-e lawm laujELIPSISTOKEN . . vim yuav txog caij ntuj no ces tsis muaj zaub muag lawm .
Moobntsuab , Yog hais li koj hais koELIPSISTOKENELIPSISTOKENkoj twb muaj nyiab ntau npaum phij cuamELIPSISTOKENELIPSISTOKEN6 + 3 phav lawv tsis kam themELIPSISTOKENELIPSISTOKEN . ua cas koj ho tsis them kiag 18 phav es yuav kiag lawv tus tub rau koj tus ntxhais majELIPSISTOKENELIPSISTOKEN . tej zaum lawv yeej tsis muaj nyiaj tiag nedELIPSISTOKENELIPSISTOKENELIPSISTOKENkuv yog koj mas kuv ho yuav ua li noELIPSISTOKENELIPSISTOKEN . tog vauv tsua them tau li lawv them xwb dhau qhov tom yus mam tuaj mas yus thiaj yog neeg ncajELIPSISTOKENELIPSISTOKEN . vim yus xav ua ib lub tshoob loj zoo nkauj rau yus tus ntxhaisELIPSISTOKENELIPSISTOKEN . . yog ua koj zaj mas luag hais tias yus xav sim luag siabELIPSISTOKEN . . thiab yus khuj luag lawm nawb .
Phwvnyawm , Kuv paub tias koj tso dag xwb .
Tabsis hais rau cov uas hos tsis paub tias koj lam tso luag ntawd .
Ua li koj hais los yeej zoo tabsis nws tsis yog kevcai tshoob kos .
Ua li kuv twb pias rau Moobntsuab lawmELIPSISTOKENtxujcai yog txujcai .
Txawm leejtwg yuav muaj nyiaj ntau npau li cas sib pub los cia muab nyob hauv qab rooj es tsis txhob muab hais rau sau rooj tshoob .
Yog ua li ntawd , nws yuav ua ib tug qauv ( precedence ) tsis zoo rau haiv Hmoob sawv daws .
Tej ua tshaj tshaj ntawd yuav ua nrov teb nrov chaw tsis zoo mloog .
Koj ua tau tabsis tebchaws sawv daws yuav tsis tau .
Ua li ntawd ces luag thiaj li cem tias Hmoob ua ub ua nod ua raws li siab nyiam xwb , yeej tsis zwm rau ib txog cai hlo li .
Ib txhias tseem hais tias Hmoob kevcai yog dev kev cai no thiab .
Koj puas xav yeem lees li ntawd thiab ?
Vim hlub , Hais li koj hais los tej zaum yuav yog li koj xavELIPSISTOKEN tabsis nyob ntawm kuv , kuv ib txwm tsi lam mus yuav luag ntxhais dawb tsi kam them nqi tshoob .
Yog kuv tsi tsa kuv tus ntxhais yim es ua cas ho yuav muab tus ntxhais pub dawb tuam vaj tuam tsev tiav log rau tus ntxhais tus vauv coj mus ua neej .
Hmoob muaj lo lus hais tias " dab qhuas pauv tsi tau tabsis tshoob kos ces yuav tsum yoog tau " .
Pab neej tsa no lawv xav tau pojniam dawbELIPSISTOKEN Lawv hais tias yog yuav nqi tshoob ces mus hais lawm tom xamELIPSISTOKEN Yog li kuv ua tus swbELIPSISTOKEN kuv muab tus ntxhais pub dawb rau lawv vim kuv pom txog nkawv txoj kev sib hlubELIPSISTOKEN tshoob kos ceremony kuv them tag nrhoELIPSISTOKENTabsis , Kuv pheej xav tias ntshe muaj ib hnub kuv cuab kwvtij yuav tau pojniam dawb thiab xwb no laivELIPSISTOKEN Moobntsuab Phwvnyawm , Koj yeej hais yog lawm , yeej yog xav sim lawv siab ntagELIPSISTOKEN vim kuv yeej paub lawv niag tub thiab cov neej tsa zoo .
Vim kuv twb paub txog qhov tias txhua yam nqi tshoob thiab kev noj haus puav leej yog kuv niag ntxhais themELIPSISTOKEN Zaum no peb ua tshoob yuav tubELIPSISTOKEN niag tub los nrog peb nyob ua qhev hniaj hnub txiav nyomELIPSISTOKEN Kuv tseem hniaj hnub them nqi rau kom nws mus kawm ntawv ntxivELIPSISTOKEN tsi ntev yawg kawm ntawv tiav tseem yuav hu cov neej tsa tuaj pab ceremony rau yawgELIPSISTOKEN Tamsim no niag tub hais tias . . " nws cov kwvtij tsi yuav nws lawm ces cia nws los kiav xeem ua xeem Yaj no " .
Kuv tseem hais rau nkawv tias thaum nkawv mus ua marriage lisence ces nkawv mam pauv thaum ntawmELIPSISTOKEN he he Moobntsuab Caag kuv tug taug rig ntev nuav tsi tau nov dlua ib rooj tshoob kws tau khoom pob phij , vaaj tse txug $ 600,000.00 lug le nej .
Tsi yog hmoob muaj nyaj heev lawm los ua caag .
Yawm taug rig ntev nuav cais tsaa chij dub lawm xwb os , yog has txug nyaj naj .
Kawg yuav dlawb lawm xwb laub .
MoobntsuabELIPSISTOKENELIPSISTOKENaw , Sub koj nim yog kuv cov caiv plawv thiab los ?
Kuv ntseeg tias yog li koj hais lawmELIPSISTOKENELIPSISTOKEN . tam sim no kuv yeej hais rau kuv cov ntxhais , cov muam , cov kwv tij li ntxhaisELIPSISTOKENELIPSISTOKENkom lawv txhob xaiv-v txiv lawmELIPSISTOKENELIPSISTOKEN . txawm tus tub kawm ntawv tsis siab los tshuav yog hlub nej ces cia li yuavELIPSISTOKENELIPSISTOKEN . . peb hmoob cov laus mas pheej hais tias nej cov ntxhais kawm ntawv siab lawm ces yuav tau xaiv tus kom kawm ntawv siabELIPSISTOKENELIPSISTOKEN . yog nrhiav tau tus kawm ntawv siab ces kuj haj yam zooELIPSISTOKEN . fem ntau yus kawm ntawv siab ces yus yeej laus zog lawmELIPSISTOKEN . . cov nrog yus ib phaum lawv ntshai yuav yus lawmELIPSISTOKENELIPSISTOKENkoj txhob pub koj tus vauv kiav xeem laid yawg .
Hmoobtaugrign , Ua cas es tseem hais li koj koELIPSISTOKENELIPSISTOKEN . 600,000 ntawd ces 2 lub tsev xwb ces tshaj lawm los mas .
Cov ntxhais tsis tau-au yuav txiv muaj txog 5 - 6 lub tsev ib lub twb yog 2 - 3 puas tshiab kuv twb pom lawm nadELIPSISTOKENELIPSISTOKEN . yog hnub twg nws yuav txiv niam thiab txiv yeej muab xam ntau ua nyiaj phij cuam nawb .
Peb hmoob cov ntxhais haib kawg lawm nawb .
Phwv & Moobntsuab , Tej ntxhais tug uas nws khwv tau yeej muab xam tau rau nws tias yog phij cuam tabsis tsis txhob muab xam khib tias nws twb kam muaj tej ntawd diam es kom tus vauv them tshaj tshaj rau niam txiv .
Li ntawd ces yeej tsis yog lawm .
Txawm nej yuav phij cuam tej ntawd thiab tsis phij cuam los nej yeej tsis muaj cai khaws mus ua nej tug .
Luag khwv tau , cia ua luag tug thiaj yog .
Kuv tau pom los lawm .
Tej tug ntxhais yuav tau vaj tsev , tsheb , etc .
los thaum nws yuav txiv , tog niam / txiv tseem muab lwg mus ua niam / txiv tug lawm thiab mas kuv nrog tus ntxhais tu siab kawg .
Vimhlub , Koj hais yeej yog kawg kiag lawm nawb . Kuv kiag mas tsis tau0au muaj ntxhais yuav txiv tiam sis yog lawv ho txawj kwv nyiaj muaj pes tsawg nyiaj los kuv yuav tsis ntaim yuavELIPSISTOKENELIPSISTOKENkuv yuav hais ib los plov meej rau tus vauv los yawg cuas lawv tias kuv tus ntxhais coj nyiaj npaum cas mus nrog tus vauv ua neej .
Kuv yeej pom qhov koj hais ntau-au tus lawm nawb . Ab ntshai twb tau muaj 10 tawm xyoo lawm laujELIPSISTOKEN . . peb muaj ib tug kwv tij hmoob YajELIPSISTOKENELIPSISTOKENkuj tsis txheeb-b kuv tsuas yog tuaj sib paub teb chaws no xwbELIPSISTOKENELIPSISTOKENthaum tus ntxhais mus yuav txiv nws yuav tau ib lub tsheb tshiab-b thiab muaj 20 phav nyiaj . Nws txiv thiab cov kwv tij cia li muab 10 phav rau nws xwb . Lub tsheb ces nws txiv lawv kom tseg rau nws cov kwv ( nus ) caij kawm ntawv 10 phav ces muab rau nws txiv thiab niam nkawvELIPSISTOKENELIPSISTOKENtus muam ntawd cia li quaj-j xwb las asELIPSISTOKENELIPSISTOKENkuv yeej pab nws tu siab kawg thiab odELIPSISTOKENELIPSISTOKEN . thaum txog caij ntuas tus ntxhais hnub noj tshoob kuv thiaj hais rau nws tias koj txhob tu-u siab tej zaum koj txiv lawv xav tias tsam hmoob ( koj tus txiv ) ho hlub koj tsis kawg ntsis ces lawv thiaj muab ib nrab rau koj coj mus ua neej xwbELIPSISTOKENELIPSISTOKENlwm hnub koj muaj chaw siv tsis muaj txawm peem yeej meem tuaj taij koj txiv nkawv nawbELIPSISTOKEN . . kaj tsij rau-au siab mus ua neej tej laus thiaj muaj chaw vamELIPSISTOKENELIPSISTOKEN . nws kuj mus ua neej ntsiag to txog hnub no lawm .
