twb tsis hais cov hluas xwb , cov laus li peb cov tuaj hauv no kiag los muaj ib txhia ces niaj hnub niam no twb tsis paub ua tsaug lawm thiab .
yog li kuv lam muab ib co lus ua tsaug hauv qab no rau nej tus ho tsis tau paub ces ho xav kawm los kuj kawm coj mus siv thiab .
cov lus no yog kuv li ntiag tug xwb .
yog nej leej twg ho muaj tej lus tseem zoo tshaj thiab txawv kuv cov no los kuj coj tuaj rau peb kawm thiab .
ua tsaug .
UA TUS TXIV / NIAM NEEB TSAUG Kuj tau ntev ntev lawm thiaj yuav nrhiav ib thaj neeb tuaj kho _ _ _ _ , yog li ua li hais , zej zog txawm txawm tau dav los tib neeg txawj neeb kuj txawm tau tsawg , thiaj tsis pom qab mus vam khom leej twg , thiaj tau tuaj vam khom txog koj tus ua txiv / tij / niam los koj kuj tsis tso tseg .
Koj kuj tuaj pab raws nkaus li lub siab xav .
Yog li lus sam mas hais li no nawb .
Luag hais tias , koj ua txiv neeb txiv yaig , zaum no koj tuaj ces koj coj koj 9 thawj neeb 8 thawj qhuas , koj coj 9 lub kaus tooj , 8 lub kaus hlau , 9 txoj kab los koj mus kho txhij 8 txoj kev los koj mus kho txhua , koj tuaj nruab kaj , koj tuam cuab tuaj nruab tsaus , tuaj khav li nkaus tau lawv ib tsev 20 leej me ntsuj duab li ntsuj MAM rov los rau hauv VAJ lawm .
Zaum no koj tuaj ces , koj coj 9 thawj neeb 8 thawj qhuas , 9 lub kaus tooj 8 lub kaus hlau , 9 txoj kab los koj mus kho txhij 8 txoj kev los koj mus kho txhua , koj tuaj nruab kag , koj tuam cuab tuaj nruab tsaus , tuaj koos li nkaus tau lawv ib tse 20 leej me ntsuj duab qaib li ntsuj NOOG rov los rau hauv LOOG lawm .
Nyaj txij no mus lawm tod ces lawv tsev neeg tsuas muaj ntsib txoj kev noj qab mus nyob ZOO lawm xwb .
Yog li , yuav kom tsum kev tsum cai ces , txawm tsis muaj ib tug me NTXUAG los yuav tsum muaj ib me zoo PLUAS .
Yuav kom tsim nyog koj lub dag lub zog dhia nqis toj nqis taug ib hnub tav li no , txawm tsis muaj ib THOOJ los yuav tsum muaj ib me NPLOOJ es mam li los khuj koj ib lo mas thiaj tsim nyog no lau .
Tab sis cuag li twb tsis pab tab yam , es ci li ua me nyuam yau tsis paub qab haus los muab ib lo lus qhuav qhuav los khuj koj ib los xwb los koj ho zam lub txim thiab tsis txhob tu lub siab no nawb .
Nyaj koj ua txiv / tij tuaj pab pab tsev neeg zaum no lawm los , peb yuav nco koj tus txiaj tus ntsig .
Xab theeb lwm hnub koj ho tsis muaj chaw txib chaw khaiv los puaj sis tseg .
Yog koj ho muaj chaw txib chaw khaiv , ntshe koj ho vam tsis txog hu tsis txog peb tej kwv tij txiv tub xwb .
Yog koj vam txog hu txog los peb tus twg txawj yam twg yuav tuaj pab koj yam ntawd .
Ho tsis txawj dab tsi los lub dag lub zog yuav cia rau koj ntos no nawb mog .
( pe ) UA TUS TXIV / NIAM HU PLIG TSAUG Lus sam mas hais li no nawb .
Hais rau koj tus ua ( txiv , niam , tij ) hnub no vam vam koj tuaj nqee ntsuj nqee hlauv .
Luag hais tias , zaum no koj tuaj ces koj tuaj nqee li laws lawm tej yas KEV , zaum no koj tuaj ces koj tuaj nqee tau nws me ntsuj duab li ntsuj plig rov los rau TSEV , rov los puab nws CEV , rov los nrog ( niam nrog txiv / tub nws kiv ) nyob ua ib KE lawm .
Luag hais tias , zaum no koj tuaj ces koj tuaj nqee li laws lawm tej yas NCUA , zaum no koj tuaj ce koj tuaj nqee li laws tau nws me ntsuj plig li ntsuj DUAB , rov los TXHUA , rov los puab nws DUAB , rov los nrog ( niam nrog txiv / tub nrog kiv ) nyob ua ib PUAB lawm .
Yuav kom tsum kev tsum cai , txawm tsis muaj ib tug me ntxuag los deev koj ncauj los yuav tsum muaj ib khob me zoo dej los tub koj QA thiaj yuav tsim nyog koj txoj kev PAB .
Cuag li twb tsis paub tab yam , ci li ua li me nyuam yaus tsis paub qab haus muab ib lo lus qhuav qhuav los khuj koj ib los thov koj ho zam lub txim thiab tsis txhob tu siab .
Nyaj koj ua txiv tuaj pab pab tsev neeg ( tuav tsev neeg tus txiv tsev ntawd npe ) zaum no lawm los , peb tsoom kwv tij yuav nco koj tus txiaj tus ntsig .
Xab theeb lwm hnub koj ho tsis muaj chaw txib chaw khaiv los puaj sim tseg .
Yog koj ho muaj chaw txib chaw khaiv , ntshe koj ho vam tsis txog hu tsis txog peb tej kwv tij txiv tub xwb .
Yog koj vam txog hu txog los peb tus twg txawj yam twg los peb yuav tuaj pab yam ntawd .
Ho tsis txawj dab tsi los lub dag lub zog yuav cia rau koj ntos no lau mog , ( pe ) .
UA COV SAIB PLIG TSAUG FIRST VERSION Hais li no rau nej 3 tug kev txwj laug neeg nawb , hnub no nej tuaj koom rooj mov xwb twb zoo siab tsis txawj tag lawm , los tseem ho muab hauj lwm rau nej ua thiab los thov zam txim nawb .
Yog li lus sam mas hais li no nawb .
Zaum no nej tuaj ces yuav vam kom nej pab saib me pwj tsiag pwj txhu me ko taw mus rau me qhov MUAG saib nws me ntsuj duab li ntsuj plig puas los TXHUA .
Zaum no nej tuaj ces yuav vam kom nej pab saib me pwj tsiag pwj txhu me ko taw mus rau me TIS saib nws me ntsuj duab ntsuj plig puas los TXHIJ .
Yog nej ho saib los li cas thiab pom li cas no los yuav vam kom nej pab qhia rau tsev neeg kom lawv ho nyob nyab xeeb no lau .
SECOND VERSION Zaum no nej tuaj ces yuav vam kom nej pab saib me pwj tsiag pwj txhu me ko taw mus rau me NPLAIG saib puas muaj kev tsiv tsawv los tsiv YAIG .
Zaum no nej tuaj ces yuav vam kom nej pab saib me pwj tsiag pwj txhu me ko taw mus rau me NRU saib puas muaj chaw tiam khawv txiv khawv KUM .
Yog ho muaj no los xav thov kom nej pab muab phum mus ntag no nawb .
Yog ho tsis muaj no los yuav vam kom nej qhia rau tsev neeg kom lawv ho nyob nyab xeeb no lau ( pe ) UA COV TUAJ PAB KHI TES TSAUG Lus sam mas hais li no rau nej cov niam cov txiv , kev txwj laus neeg , poj niam txiv neej , tus hlob tus yau sab pev sab nrav thiab sab nrauv tib si nawb .
Hnub no nej tuaj ces yuav vam nej lub yeej koob yeej huam , tuaj pab khi ib leeg ib txog hlua XOV txawb siav txawj ZOG rau ( tuav nws npe ) , kom txij no mus nws tsuas muaj noj qab mus pwv SOV .
Hnub no nej tuaj ces yuav vam nej lub yeej koob yeej huam , tuaj pab khi ib leeg ib txog hlua TXOOJ , txawb koob txawb HMOOV rau ( tuav nws npe ) , kom txij no mus nws tsuas muaj noj qab mus nyob ZOO .
Yog li thov nej lub yeej koob yeej huam auv ( pe ) .
UA TUS NTOV DEJ TSAUG Hais li no rau koj tus qhua vaj tsab xeem _ _ _ nawb , hnub no koj tuaj koom rooj mov xwb twb zoo siab tsis txawj tag lawm , los tseem ho muab hauj lwm rau koj ua thiab los thov koj zam lub txim nawb .
Yog li hais li no rau koj nawb .
Ib chim khi tes tag yuav thov vam kom koj pab muab tej kev phem kev tsis zoo , kev dab ntub npau suav , sab mob li sab ntsaj , sab txiab li sab nkeeg , nyob rau hauv lub khob dej no coj mus ntov pov tseg lawm hnub coog hli kawg , kom ntsej tsis hnov muag tsis pom no nawb , ( pe ) Kwvtij , Muaj lus ua koj tsaug ntau-au koj tuaj qhia cov lus ua tsaug no rau peb sawv daws kawm nawbELIPSISTOKENELIPSISTOKEN . koj cov lus no yog lus nyiaj lus kubELIPSISTOKENELIPSISTOKEN . tsis yog txiv tub tsis lam muaj leej twg yuav qhia tej lus noELIPSISTOKENELIPSISTOKEN . . qhov kuv xav kom peb cov tuaj hauv SCH no txhob sib cegELIPSISTOKENELIPSISTOKEN . tuyaj qhia tej yam zoo li no ntag nawb . Lwm hnub kuv ntsib koj thiab kuv tus Npawg Tsuj sua mas kuv tseem yuav hliv 1 khob cawv los yog 1 poom bias kiag kom neb haus ua neb tsaug nawb .
Kuv xav nug koj ib los lusELIPSISTOKENELIPSISTOKENtej zaum ib rab teb ib tsa txuj nej thiaj hais li ntawdELIPSISTOKENELIPSISTOKEN . tsis yog koj xwb lawv cov hmoob Vaj uas yog Vaj Foom lawv pab kwv tijELIPSISTOKEN kuv kuj hnov hais lawm .
Los lus ( LUS SAM los yog LUS LUAM SAM mas hais li no ) peb tsev neeg cov laus qhia mas thaum koj hais lo lus SAM los LUAM SAM mas yog thaum ntees tuag thiaj hais .
Yog hais li cov koj qhia no mas peb tsua hais tias : LUS MAS hais li no nawb ces yus mam hais saib yus hais dab tsiELIPSISTOKENELIPSISTOKEN . . ua tsaug kuv yuav muab print coj mus kawm kom tau siv yav tom ntejELIPSISTOKENELIPSISTOKEN . . cov coj kev cai tshiab ces yeej tsis siv lawmELIPSISTOKENELIPSISTOKEN . tab sis cov tseem coj kev cai qub mas niaj hnub no tseem siv heev .
to all , Yog tias yuav muab hais " zoo mloog " or muab hais kom " zoo zoo " nkauj cesELIPSISTOKENhais li tus phoojywg hais ces kuj zoo lawmELIPSISTOKENyeej tsi muaj kev tib lawm .
temsis ua li phwv hais . . ib tus yuav hais txawv ib qhov thiabELIPSISTOKENmuaj ib co mas cov laus hais li cas , ces 100 xyoo los yeej tsi pauv li ntawd xwbELIPSISTOKENmuaj ib co mas , muab kho kho kom zoo mloog thiab .
Cov lus hauv no , yog moog lees moospheeb cov lus : ua neeb : mas pib tias " muab koj lawv ncej toj nqig taugELIPSISTOKEN . "
yog hais li no tag lawm ces , yuav tawg paj li cas los nyob ntawm tus txawj .
kev ua neeb , hu plig , los pib tibyam li no .
cov uas dluav dej , saib qaib , etc no , ces hais tsawg tsawg li tus phoojywg hais xwb .
temsis , nco ntsoov tias " kev thov " nws muaj nwsELIPSISTOKENkev ua tsaug nws muaj nws .
yog thov xwb , ces hais txog thov xwb , yog hais txog ua tsaug , ces mam tias ua tsaug .
yaweh phwvnyawm-- koj nug txog lo lus " sam los yog luam sam " no .
kuv los yeej tsis tau paub hais tias 2 lo lus no txhais li cas tiag thiab ov .
tej laus siv siv los ces peb ci li siv xwb .
peb cov mas hais nyob rau tom ntees tuag los yeej hais tib yam li thiab xwb .
kuv xav tias tam sim no peb yuav tau muab 2 lo lus no coj los txhais seb yog txhais li cas no mas peb thiaj mam paub qhov tseeb tias yog vim li cas ib co thiaj pheej tsuas siv tau rau ntees tuag xwb es ho siv tsis tau rau kev neeb yaig thiab hus plig hauv tsev no .
raws li kuv xav mas lo lus 'sam' no mas los ntawm los lus " sam xeeb los yog piam sam " los .
thaum yus muab tej lus tseem ceeb muaj nuj muaj nqi coj los tham rau ib tug / cov neeg tau pab yus lawm ces thiaj siv lo lus no xwb .
yog li no xwb no ces nws yeej siv tau anywhere no nawb kuv xav os .
nej leej twg ho paub li cas los kuj qhia thiab txhais rau peb paub thiab tiag .
saam = of or relating to " muaj nqi " or of high importance lug sam ( in tshoob ) = lug nyaj lug kub ( or cov lus tseem ceeb muaj nqi uas yuav hais ) piam sam ( tshoob ) = lug tseem ceeb saam xeeb = qhov chaw ( as in a place of high status ) zoo uas muaj kev kaj siab saam phaj = high important group of people sitting together saam thaj = highly important place ( usually an " elevated " stand such as a stage ) yaweh Nyob zoo Kwvtij , Muaj lug ua koj tsaug ntaux .
Le Phwvnyawm has , tej lug nuav yog lug nyaj lug kuv .
Yog koj tsi muaj lub sab dlawb tagx mas koj yuav tsi laam siv koj lub sijhawm tuaj sau pub rua peb suav dlawg tau kawm .
Yeej muaj tseeb , peb noob neej feemcoob ces yeej yog laam laug dlawb xwb .
Tub tsi has tej lug tseem ceeb le ko , lug Hmoob xwb tub paub tsi txhij / txhua .
Yog le mas tug txawj txhaj le raug saib rua lub chaw SAAMXEEB dlua .
Koj qheb ncauj lawm ces yuav tau thov ntxiv .
Ua le mej cov kws txawj ua tsaug tshoob hab nteeg pul nteeg tuag puas kaam qha tej kev ua tsaug txhua yaam pub rua peb kawm hab ?
Ua tsaug ntau .
ms moobsib-- ua tsaug tshoob kos thiab ntees tuag mas ntev heev li vim ua rau ib tus ( phaj nej ) kuj txawv me ntsis lawm ces yuav tsis muaj caij los sau rau hauv no , tab sis nyob nyob mus muaj sij hawm no mam li sau nawb .
tej niag kev ua tsaug no ces nyias kuj muaj nyias ib zag thiab .
lawv cov hluas niam no mas lawv tseem hais ntev tshaj peb cov thauv lawm thiab vim lawv phi ntxiv thiab teej ib co lus ntxiv rau lawm .
Kwv es , Koj sim ho qhia " ua tsaug mov " seb .
Nyob li yog yus mus saib yus tej neej tsa es luag tua tsiaj tua txhuv rau yus noj no yuav hais li cas thiab puas yuav tau muab ib yam dabtsi coj los txais / pauj ?
Kuv to pom lawv tias ib txhia ntshai ua tsaug ces cia li khiav rov los tsev lawm cia li tsis noj luag pluas mov ntawd li tiag .
vimELIPSISTOKEN kev ua tsaug mov mas kuj tsi muaj ib txuj kaab kev kws yug yuav tau has .
yog has tes has raws tswvyim kev sis hlub xwb .
temsis , koj ncu ntsoov tas cov xeej cawv muaj nawbELIPSISTOKEN . . yuav tau kawm mentsis cov nua habELIPSISTOKEN yaweh vimhlub-- qhov ntawm koj ces yooj yooj yim thiab hais 2 , 3 nyuaj los , hais li yus txawj hais xwb yeej hais tsis muaj qhov sib dhos li os .
1 . yog koj mus saib niam tais yawm txiv lawv es lawv tua ib tug tsiaj ( qaib / npua ) noj no ces ua ntej tshaj mas yus yuav tau nug saib lawv tua ua dab tsi tso ov .
tej zaum mas lawv twb muaj lawv chaw tua lawv thiaj tua tus tsiaj ntawd , tsis yog yus mus es lawv mam tua no nawb .
yog li no no ces yus ci li noj xwb tsis tas ua tsaug li .
yog lawv yeej tua ua zaub rau yus noj ntag no ces hais li no xwb , txiv thiab niam aw . . ua tsaug nqaij tsaug mov nawb .
maum wb tuaj saib nej thiab tuaj pom nej xwb twb zoo zoo siab kawg li lawm es neb 2 tug ua niam ua txiv tseem yuav muab tsiaj muab txuv los tua noj txais tos wb thiab es tsam lwm hnub muaj chaw siv ho nrhiav tsis tau coj los siv laiv no xwb .
2 . yog lawv tua ( npua / nyuj ) hu yus plig .
yog lawv ua li no lawm no ces yus yuav tau ce 4 khob cawv rau ib lub phaj , yog nyob teb chaws no ces muab $ 100 , nplog teb no ces 50,000 - 100,000 kips ) rov rau tsev neeg ua yus plig .
yus hais cov lus tag ces muab lub phaj ntawd cev rau tsev neeg ua yus plig .
cov lus koj txawj li cas hais li cas xwb , tab sis nco tshoov hais kom muaj 2 los no nrog , nej txawm ua ib rooj rau kuv noj lawm los thov kom ntuj tseg 10 rooj rau nej , nej txawm tua ib tug tsiaj ua kuv plig lawm los thov kom ntuj tseg 10 tus rau nej , no xwb .
tej zaum mas ib co ces kuj tsis nug li pom lawv daus tau tej pliab zaub ncho pa lug lawm ces ci li ua tsaug qaib rau luag .
twb muaj ntau tus yuam kev lawm .
peb muaj ib tug kwv tij mus saib niam yawm txiv ces lawv hau tau ib co taub twg .
thaum lawv muab dau rau saum rooj noj mov ces yawg txawm pom cov taug twg ntab nplos dawb fog ntag ces yawg txawm xav tias ntshe yog nqaij npua rog ntag no ces yawg txawm hais rau yawg txiv tias , txiv aw , ua tsaug qaij nawb no ces yawg txiv teb tias , vauv es lam noj os niag taub twg xwb no haj . . haj . . hajELIPSISTOKEN 2 yawg ces ci li daj daj xwb thiab noj mov ntsiag tos tsis tham ib los lus ntxiv kiag li lawm xwb .
Kwv , Ua tsaug nawb .
Yog muaj li koj piav xwb ua li cas muaj tej tug tib neeg ho ntshai ua luaj li ?
Kuv tau hnov tias muaj ib tug Hmoob Asmeslikas mus txog Nplog teb ces nws tus phauj npaj tau ib tug twm los hu nws plig , thaum lawv tseem tabtom mus cab twm lawm ces txiv yawg cia li sau khaub hnav khiav lawm ua rau phauj lawm mas niam tu tu siab rau yawg no ?
Kuv tsis to taub : 1 .
Ua cas yawg khiav ua dabtsi ?
2 .
Ua cas phauj lawv ho tu siab rau yawg ?
a shameful story for us to learn : muaj tus txheeb ze kuv , in the past , yeej coj liam kawgELIPSISTOKENnws tua ib tus npua , rau tus yawm yimELIPSISTOKEN . temsis yawm yim los tsi tomsovELIPSISTOKENcia li noj dub muag txig lawm xwbELIPSISTOKENELIPSISTOKEN . . TUS DABLAUG CIA LI SAWV TSEESELIPSISTOKEN . MUAB COV NIAG NQAIJ COV MUS NCHUAV KIAG NRAUM ZOOELIPSISTOKENNWS HAIS TIAS " KOJ NIAMELIPSISTOKEN . NIAG NPUA NO TSI QAB NTSEVELIPSISTOKEN . MUS NTEG TUS NYUJ LOS TAMSIM NO ! ! ! " ELIPSISTOKEN .
cov kwvtij sawvdaws mus cheem tus kwvtij ntawdELIPSISTOKENtus yawm yim xav xav , nws tsi paub vim li cas liELIPSISTOKENnws thiaj khiav mus pem nws ib tus kwvtij tsev lawmELIPSISTOKENtagkisELIPSISTOKEN . nws mam rov tuajELIPSISTOKENnws mam paub tias yog dablaug xav yuav ib lo lus ua tsaugELIPSISTOKEN HMOOB TEJ NIAG KEV LIAM NO CESELIPSISTOKEN . TSIM NYOG MUAB LAWB LOS YEEJ TAUELIPSISTOKEN . tej no tsi zoo saib kiagELIPSISTOKENit only looks good yog tias 2 tog to taub es ua sis haumELIPSISTOKEN yaweh vimhlub-- qhov koj hais ntawm koj peb cov kwv tij twb mus ntsib ntau zaus zoo li tus phooj ywg ntawm koj lawm thiab .
qhov tseeb nws yog li no xwb .
lawv mus txog tid ces lawv pheej mus lais rau ub rau no .
lawv cov hmoob nplog los npab npab nauj , yus yuav ua ib qhov plig li ntawd mas yus yuav tsum tau teem ib lub sij hawm rau tus neeg ntawd thiab paub .
lawv tsis teem caij li thiab lawv xav ua kom surprise tus neeg ntawd xwb no ces twb txog kiag hnub yus yuav los tsev lawv mam hu yus mus txog lawv tsev ces mam li qhia yus tias lawv yuav ua plig no ces yus yeej nyob tos tsis tau lawv rooj plig li lawm .
qhov kuv pom mas yog li no xwb .
hais ncaj peb cov hmoob mekas mas mus tid nplog yeej tsis xav kom lawv ua plig rau kiag li .
qhov no vim yus tseem xav xav mus xyos tsis xav los theem thiab vim lawv txom txom nyem tsis xav kom lawv xiam nyiaj xiam txiaj thiab tsiaj txhu .
ho cov tuaj tid nplog tuaj mas lawv yeej xav kom yus ua lawv plig es lawv thiaj tau me ntsis cov nyiaj khi tes no ov .
Yaweh , Xav muab qhov twg LAWB tiag nod ?
1 .
Kev ua tsaug ; 2 .
Kev yawm yij yawm dab sib hlub ; 3 .
Kev tua tsiaj tua txhuv noj sib caw ; 4 .
Kev tsis paub cai ; los yog 5 .
Kev ntshaw kom luag nco yus tshav ntuj ?
Qhov twg thiaj li yog qhov LIAM es tsim nyog muab LAWB ?
Kwv , Raws li koj hais ces , tej niag luag ua yus plig ntawd tsis muaj txiaj ntsim dabtsi no los mas , puas yog ?
Yog li yus thiaj li xav kom luag tsis txhob los theem yus ke ua si ?
Yog vim li cas tiag es chiv keeb xeeb txawm Hmoob thiaj li ua li ntawd ?
Yog muaj tus txheeb tus ze tuaj txog yus zos ces yuav tau hu los nrog yus nyob ib pliag , noj ib pluag , los yog ua ib thaj neeb , hu ib zaug plig rau ?
kwv , Puas muaj tseeb maj ?
Yog muaj tseeb mas kawg yog koj xwb lasELIPSISTOKEN hahahahahahaELIPSISTOKEN Ua tsaug ov . . ms Cov yawm / pog , Sib ncaim tau 20 / 30 xyoo maam tau sis ntsib ces luas yeej zoox sab tshaaj plawg luas txhaj le tua nyuj tua twm ua yug plig los mas .
Tej tug kws ua le vimhlub has ces tub yog vim nwg tsi tau xeevxwm txaus ces txawm muab txuj nyuas kev txaaj muag los sis txuj nyuas cai txomfaav nubpoob nuav lug lam , le kws kwv has sau nuav ntaag .
Yog tagx ces yug yuav tsum nyob es txawm tsi txawj has dlaab tsi los yuav tsum has tas " UA TSAUG OS " nuav xwb tub tau kawg lawm .
Luas pom xeeb tua nyuj hu yug plig lawd yug yuav tsum muaj miv ntsiv paaj tshaab rua luas mas txhaj yog txheeb yog ze .
Yog phauj tsi muaj ntxhais ces txawm yuav ca le tsiv dlub txig mas kuj muab qus hwv lawd .
Ms Cov Yawg / Pog , Cov neeg uas luag yuav npaj ua kev zoo siab ( hu plig ) rau yus es yus ho khiav no mas yog neeg tsis tseem ceeb , neeg twm zeej thiab txom nyem heev twb ntshai tsam yuav poob nyiaj rau luag es thiaj li ntshai npaum ntawd los ma ! ! ! ! ! ! ! ! ! ! ! ! ! ! !
Kuv xav tias peb ua neeg nyob no koj yog ib tus neeg tseem ceeb lawm txawm kkoj tsis paub hais ntau los lo nyuag lus " UA TSAUG " pub rau luag xwb nyaj txhua tus yeej hais tau pob ? ? ?
Txhob xav ntau yam cia peb rov mus ua si tim ub cov plaub hau ntev mam li tiam koj kom zooo zooo xwb osELIPSISTOKEN . . Ces tsuas ua nws TSAUG NTAU xwb .
Puas yog ? ? ?
hahaha KwvELIPSISTOKEN UA TSAUG uas koj tseem muaj tej lus qhuab-qhia no tuaj qhia rau peb sawvdaws .
Tej no mas yog tej peb sawvdaws yuav vtau kawm thiab tau siv nij hnub no .
Kuv thov ntxiv ib qhov thiab .
Qhov no mas yog kev ua tsaug uas kuv tau siv heev tshaj plawsELIPSISTOKEN thiab siv tag mas tej laus / tej kwvtij neejtsa / phoojywg qhuas yus kawg li .
Very simple practice that must be learned and practice at everyu occasion !
Thaum yus mus ncig teb ncig chaw , mus xyaus kwvtij neejtsa los yog xyuas tej phoojywg , luag yuav caws yus mua saib luag hauv vaj hauv tsev .
Mus txog , luag yeej yuav ua ib plaub me mov rua yus noj - rooj mov loj me los tsis tseem ceeb , tabsi ceem ceeb rau qhov tias luag tau ua rooj mov rau yus nojELIPSISTOKEN Lini , yus yuav tau UA TSAUG meme mas thiaj yog cai .
Raws li kuv tau siv los mas yeej ua tsaug li Kwv hais txog nq 1 sawm no xwbELIPSISTOKEN " ( luag lub npe . . ) . . ua tsaug mog .
Nej ( koj ) tsis cia li es , twb tuaj txog koj vaj koj tsev lawm ELIPSISTOKEN tuaj saib nej thiab tuaj pom nej xwb twb zoo zoo siab kawg li lawm es nej tseem yuav muab tsiaj muab txuv los tua noj txais tos wb thiab ( yog luag tua txhiaj ) - or tseem yuav ua ib pluag tos kuv thiab ( yog ua mov noj dog dig ) - siv nyiaj siv txhiaj / or tsam lwm hnub muaj chaw siv ho nrhiav tsis tau coj los siv laiv .
EsELIPSISTOKEN ua tsaug nawj .
Nej ua ib pluag rau kuv noj tas los kom cia 100 pluag rau nej , ELIPSISTOKEN .
( ces yus ho yuav muaj lus foom dab tsi losELIPSISTOKEN yus kuj hais kom kawg li yus siab nyiam ) .
KwvELIPSISTOKEN saib koj ho muad dabtsi ntxiv rau thiab .
CheerioELIPSISTOKEN
