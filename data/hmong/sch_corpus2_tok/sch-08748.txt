Nyeem taag ces tsi txhob khua sab tsaam naj nub vwm nawb .
Cov kws ib xyoos moog nplog teb ib zag ces nyaj yuav tsi vwm lauvELIPSISTOKEN Kev Ywj Sab Neej Moob nyob sau roob yog lub neej cog qoob cog loo , tu tsaj txhu , nyob moog ywj sab .
Toj roob hauv peg los nyob chaw sab , tshaav ntuj tuaj zab los pum toj roob hauv peg ntsuab xwb xab .
Toj roob hauv peg muaj txiv maab txiv ntoo txhij txhua , yuav noj los ca le moog dle , moog muab .
Naag noog los muaj txhaab muaj txhua , yuav noj los ca le kwv phom , nqaa neev , nkaag tom haav zoov , moog tua .
Toj roob hauv peg los muaj dlej ntshab , muaj ntseg luj , ntseg miv txhij txhua , yuav noj nqaj xwb los yeej tau , yuav noj quav ab ntseg xwb los yeej muaj .
Neej Moob nyob toj sab yog neej nyob ywj sab moog ywj ntsws , yuav noj los maam moog ua , tsi noj los tsi taag moog khwv .
Tej nom tej tswv tso txuj kev dlaav quas fo rua suav dlawg moog ua noj ua haus , Moob txhaj tau txuj kev nyob moog ywj sab , tuav lub neej moog rua txuj kev ywj pheej moog rua kev nrhav noj nrhav haus .
Moob moog nyob puv pis nkaus tej toj roob hauv peg , txhua qhov , yog thaaj chaw twg zoo ua noj , suav dlawg moog nyob , qhov chaw twg zoo ua naav , suav dlawg moog pw .
Moob nyob tau lub neej moog ywj sab , nrhav noj tau moog ywj ntsws , suav dlawg tho hauv roob hauv haav , ib ob xyoos , haav zoov dlhau moog ua quav poj , Moob maam tsiv moog nyob dlua lwm thaaj chaw ua noj .
Moob ua noj ua haus ob peb xyoos ib qhov chaw , tej aav tsuag taag , tej noob qoob noob tsaa muaj caag los tsi muaj naab , yog suav dlawg yuav nyob ua ib paab , koom noj ua ib pawg , ib qhov chaw ntev , ntshai yuav tshaib plaab .
Ntev moog tej aav ua noj ua haus tsuag taag , suav dlawg faib moog nyob ua ob peb paab , lawv roob lawv haav , tog tej qub teb tuaj dlua ntoo , ua taug quav poj , Moob maam rov qaab lug nyob ua noj .
Kev nyob ywj sab nrhav noj moog ywj ntsws yog txuj kev Moob ua noj ua haus sau ib lub roob dlhau moog rua lwm lub haav , muaj noj muaj haus , suav dlawg txhaj nyob tau lub neej kaaj sab .
Txawm yog Moob khwv heev npaum le ntawd los tsuav yog suav dlawg nyob muaj teb muaj chaw .
Luag txawm yuav has tas , " Moob txom nyem kawg , " los suav dlawg nim xaav has tas , " Tsuav Moob nyob tau lub neej ywj sab ces twb zoo lawm . "
avang es , tuab qhov kws yuav plig tau cov laug lub sab ces yog coj puab moog nplog los thaib teb moog kov cov paum mivx hab luagx tim xwb mas xam plig tau , yaag kws koj has mas plig tsis tau le og kwvtij awg , yeej paub has tas puab ua tsis tau lawm tabsim saib , na , hab plhw xwb ce zoox puab sab lawm , yog kuv tsis yog ib tug huam nab kubxaj mas kuv nyob tim xwb tub tsis ntsug mej nyob huv nuav .
Muaj tseeb le koj has mas , dlaab tsi nplig lub sab los twb tsi npaum quaj puj lub nyuas chaw tshua ntawd .
Qhov ntawd yog qhov tsim txuj sa , zoo sab , chim sab , tuag huv tuab si .
