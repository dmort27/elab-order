Peb muaj ntau pab ntau pawg hniaj hnub mus ua txoj kam tebchaws .
Tsi hais cov nyob sab nraum los yog sab hauv , nej xav tias yuav yog txoj kev twg thiaj li yuav ua los tua kom yeej Nplog ?
Raws li Nplogliab lo lus teb rau peb cov Hmoob mas luag hais tias : " Hnub Nplog yuav nrog peb Hmoob sibhais mas yog hnub peb txeeb tau 2 / 3 ntawm lub tebchaws Nplog . "
yog hnub twg Hmoob txeeb tsi tau 2 / 3 ntawm lub tebchaws ces txhais hais tias Hmoob yuav tsum ua Nplog qev tas mus li .
Yog li sawv daws xav li cas ?
Txoj kev twg thiaj yog txoj peb yuav ua kom yeej Nplog ?
Tab txawm ua tsi yeej los yuav tsum kom nrog lawv sib txig sib luag .
Nej puas xav tias : 1 .
Yog peb tua Nplogliab li peb hniaj hnub no tua xwb peb tua puas yeej lawv ?
2 .
Yog peb ho hu kom Hmoob los thawj Nplog liab kom tas xwb no puas zoo ?
3 .
Yog peb siv phab kev lag luam nrog lawv sibtw no peb ua puas yeej lawv ?
Raws li kuv xam pom , 3 nqi lus saum no txawm yuav ua nqi twg los yeej tsi yeej Nplog li .
Qhov peb yuav ua kom yeej tus Nplog ntawd yog qhov peb yuav tau thoov txoj kev tshiab .
Txoj kev tshiab ntawd , leej twg pom yog yuav ua li cas ?
Please share . . Tousavang .
Toub xab vaj thiab cov phooj ywg , Lus teb rau nqi 1 & 2 : Nej sim xav seb yog peb muab lub qe qaib los tsoo lub taub dag no lub twg yuav tawg ?
Peb sawv daws yeej paub tseeb lawm hais tias lub qe yog lub yuav tawg xwb , puas yog ?
Yog peb twb paub hais tias thaum twg sib tsoo ces qe yuav tawg , ua li cas peb ho tsis muab lub qe tso rau qhov chaw uas kom lub taub tsis txhob ntog tau los raug lub qe xwb .
Yog thaum lub qe no daug ua tsheej tus qaib lawm , txawm lub taub yuav ntog los los tus qaib yeej txawj dhia kom dhau .
Hos yog tus qaib xav noj lub taub los nws yeej yuav muaj peev xwm noj tau thiab , puas yog ?
Tab sis nco ntsoov hais tias tus qaib ntawd yuav tsis tau daug hnub no los yog tag kis .
Nws yuav siv sij hawm ntev los ncu mas thiaj mam daug .
Lus teb rau rqi 3 : Tam sis no peb nyuam qhuav kawm ntawv nyob hoob 1 xwb mas peb yuav sib tw tsis yeej luag cov kawm hoob 6 hlo li .
Tab sis yog peb rau rau siab siab kawm ntau xyoo tom ntej no , thaum luag kawm tag Dr . ua ntej , peb los yeej yuav tag Dr . lawv qab thiab , thaum ntawd peb yeej yuav sib tw yeej xwb .
Nej puas xav li thiab ?
HL Tabsis mas yog peb yuav tos kom cov qe ntawd daug ua tus lauv qaib tso mam mus noj lub taub no mas ntshe yuav lig heev rau peb lawm .
Peb phaum hluas uas tuaj yug tebchaws no lawv twb tsi paub txog lub tebchaws Nplog lawm .
Tab peb phaum 30 - 50 xyoo tamsim no ib txhia twb hais tsi txog lub tebchaws Nplog lawm thiab .
Cov tseem xav ua tebchaws ces xav tias yuav yog peb phaum no xwb .
Cov nyob tebchaws Lostsuas , Nplog hniaj hnub muab lawv txwv tsi pub kom caum tau lawv qab .
Tab txawm tej tus li Chalern Nyiapao Her rau Xaiv Kawm lawv cov ntawd los Nplog twb muab txo tsi pub kom muaj fwjchim zujzus .
Hais txog ntawd peb cov Dr Hmoob los xav tias tsuas yog peb phaum no thiaj tseem tshua txog peb lub neej Hmoob nyob Lostsuas .
Phaum hluas no lawv mus txog Nplogteb ces lawv pos qhov ntswg lawm xwb .
Tamsim no kuv pom tias zoo li peb tseem tshuav ib co poovxab .
Yog muab cub ua cawv no ntshe tseem yuav haus qaug thiab .
Tabsis qhov no mas yuav yog peb muaj kev sib pab , coj ncaj , thiab tuav rawv tias peb yog roj ntsha Hmoob tiag tiag ( Hmong nationalist ) .
Yog peb coob leej mus tau txoj kev no , kuv xav tias txawm peb ua tsi yeej Nplog los yeej ua tau rau lawv saib peb muaj nqis thiab .
Kuv tseem nco tau Nplog ib lo lus lawv hais rau peb Hmoob hais li no " serk leo Meo dap " Tamsim no yog tsi muaj kev sib ntaus sib tua tsi muaj Cobfab nyob Nplog teb lawm ces kuv ntseeg tias Hmoob cov nomtswv nyob Nplog teb yeej pib poob zom zaws .
Nej xav li cas ?
Tham ntxiv saib .
Tousavang .
