Yia & All : Nyob Zoo Xyoo Tshiab !
Kuv yeej hnov coob tus Hmoob sib thuam hais txog qhov pauv hloov npe Hmoob mus ua npe Meskas .
Feem ntau lawv tsis thuv laj txawm yog yuav hloov li cas los xij , tab sis muaj ib feem lawv hais li koj hais tias ntshe tsis ntev tom ntej yuav nrhiav tsis tau npe Hmoob lawm vim Hmoob txia ( assimilate ) mus ua Meskas tas lawm .
Muaj tej tus xav xav rov quav tas thiaj tau rov mus thim hloov lawv lub npe Meskas rov los ua npe Hmoob qub uas niam txiv tis thaum mos mos liab vim ntshais tias tsam Hmoob ho tsis lees paub tias lawv yog Hmoob lawm .
Nyob ntawm kuv tus kheej ho tsis xav li ntawd , kuv xav tias qhov Hmoob hloov npe no yog ua kom yooj yim rau lawv siv thiab kom Meskas hu tau lawv xwb .
Dhau li ntawd lawm kuv tseem xav tias qhov no yog ib qho Hmoob xeem rhawv tshiab tshiab ua kom Hmoob txawj loj hlob tawg paj txi txiv xwb .
Nej sim ho xav saib puas yog li kuv hais , vim nyob rau hauv Hmoob kab lis kev cai mas yus yeej tis tsis tau npe rau yus tus kheej li yuav tsum yog cov laus nrhiav txiv neeb txiv yaig tuaj tis npe rau yus xwb .
Txawm yus tsis nyiam lub npe uas lawv yuav tis rau yus los yus yeej tsis muaj cuab kav cheem vim lawv hais tias yus tus plig nyiam lawm .
Yog li ntawd yus cia li tau lub npe phem phem rau luag hu ( e . g . , Txiaj Dee , Ntsuab Khaum , Txoov Kawv , Npliag Mog , etc . ) .
Qhov kuv hais tias loj hlob tawg paj txi txiv yog thaum Hmob tuaj txog teb chaws no lawm Hmoob tsis tab tos tej laus nrhiav npe tis rau Hmoob li lawm , nyias nrhiav nyias lub npe kom nyias nyiam nyias thiab kom lus tus hu tau yooj yim ( e . g . , Mike , John , Steve , Tom , Paul , etc . ) .
Lam xav xwb xyov puas yog li ntawd ? ? ? ?
Pov
