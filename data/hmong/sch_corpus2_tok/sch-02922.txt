ua neej nyob , 3 sib twv dag twv zog , 3 twv nyog .
Yuav twv txoj koob txoj hmoo , twv tsis nyog .
Tej uas lub neej zoo zooELIPSISTOKENsawv ntseg ntsees los ho piav rau 3 mloog saib koj ua li cas , koj thiaj nce txog txij no ? ?
Tus ho ua neej saub neej see ne , ho piav rau 3 mloog saib yog ua li cas , ho lso txog qhov nov ? ?
yam zoo yam phem los yeej yuav tsum tau hnov , hnov tas coj los rau hauv ncoo siab siab xav ELIPSISTOKENntau yam thiaj pab tau 3 . ua tsaug .
nres , Kuv xav paub tias vim li cas koj thiaj tis koj lub npe hu ua nres no ?
Koj pab qhia lub ntsiab meej rau kuv pos yuav tau ?
Luag tej laus pheej hais li ntawd ces yus cia li khaws ntseeg los li ntawd lawm , tabsis kuv xav mus xav los , kuv xav tau lawm tias yus txojhmoo yog los ntawm yus lub lajlim tswvyim xwb .
Yog yus tswvyim tsis duav ces hmoovntuj txawm poob nrov poog los yus yeej tsis muaj cuab kav khaws li .
Thaum ub , 1957 , kuv muaj 5 xyoos , peb nyob lub zos LajHuab , thajkhu VasHwas lawv tso lawv lub pasntses .
Lub pas ntawd mas loj thiab tob kawg kiag .
Lawv tso dej tawm li 3 - 4 hnub thiaj mam nqhuab txog qabpag .
Zej zog cav ua zog koog , neeg mus saib ua npojntws .
Twb tau 2 - 3 hnub lawm kuv li mam raws lawv cov hlob qab mus saib , hnub ntawd , peb mus txog lig tsawv .
Thaum txog pem ncauj ke no , neeg coob tiag-g , cov tuaj saib los coob npaum cov tuaj txhom ntses .
Cov tuaj pab txhom ntses mas tsuastias qw ntshos tsuam hauv qabpag tuaj , ntses dhia dawbvog cuag txhakws .
Cov tuaj saib xwb ces tsuas lug mus lug los saum npoo siab no xwb .
Muaj qee thaj zawj zog , sawvdaws kuj tuaj xawb tej nyuag hmob ntses thiab roobris du pes dais thiab tsuj-j av twb qhuav nyawvnyov lawm .
Thaum peb mus txog ib pliag , kuv txawm xam hauv ib tauv nyom na has zoo li pom kaim muag zeeg li ib daim tawv nab qhuav .
Kuv tib fawb tauv niag nyom ntawd na has , ntuj awdELIPSISTOKEN !
ib niag ntses pamkhaub loj li loj pw kom nyos hauv , nws sab nrobqaum twb qhuav tag lawm , kuv muab taw taum na has tseem nti-i .
Kuv ib ces yoob tag , npau suav los yog tiag , sim neej no , tsis tau pom dua ib tug ntses loj luaj li ntawd li , xyov yuav ua zaj twg zoo .
Yam uas kuv nco tau ces yog thajkhu VasHwas tus ntxhais lub npe xwb .
Tos nco , kuv ciali dhia cuamcoj cuamces qw tag nrho kuv lub me suab noj niam mis : - " ij xuv ! ELIPSISTOKENIj xuv ! ELIPSISTOKENIj xuv !
( Ee Souk ) " tsis pom nws qhov twg li .
Kuv thiaj dhia ua npuasdej tawg pes txua mus puag nram qabpag , kuv qw- w txhaws qa tag li , ntev loo thiaj xam pom niag Ij Xuv .
Kuv zoo siab tiag-g , kuv qw tug txog siav qhi tias kuv pom lawv ib tug ntses nyob ped , nws yog tus tswv kom nws mus nqa .
Qhov kuv paub nws yog vim peb kawm ntawv tib lub tsev kawmntawv , tabsis vim nws yog phaum hlob ces nws thiaj ua tug me kwv ntswg tsawv , tsis tshua quav ntsej kuv .
Yeeb vim zoo siab dhau lawm ces kuv cia li tsis paub txaj muag , tos nco kuv twb nthos nkaus nws tes cab ua tus me pobtw fiav sawvsis mus saib .
Thaum nws mus pom tus ntses lawm nws mam li , rov mus hu 2 yawg los sib pab nqa vim niag ntses ntawd loj tiag-g . Nws twb tsis nim ua kuv tsaug li thiab .
Qhov tseeb tiag , lawv twb xub txhom thawjtheem pemtoj no tag lawm .
Lawv twb ywj nyias xawb nyias lawm , tabsis yus tswvyim lajlim tsis duav xwb .
Thaum kuv twb tiavhluas lawm los kuj tib yam nkaus thiab , muaj tej tus hluas nkauj twb nyiam-m yus los yus tseem zam rau lwm tus lawm .
Nte tom qab no , mam ua txoj ras nco thiab khuvxim , too late .
Ntau zaus , tej phooj ywg muaj teebmeem , lawv ib nyuag tuaj piav rau yus mloog xwb mas yus txawmsiv nqus nrim zaws zog ua txiv ntxhias yam tsis ntshai tuag li .
Ntau zaus , tej phoojywg tso tes plau tag lawm los yus tseem qujqab qees tiv qws .
Ntu uas yus twb laus taws no los kuj tseem coj li qub , tsis paub hloov li .
Xyoo 97 yog xyoo poob phem tshaj plaws , muaj cov phoojywg tuaj yaum mus sib pab tabsis thaum kawg raug plaub hnyav kawg kiag thiab .
Sawv daws kuj tso tes plau tas tus thiab .
Thooj txhij xyoo ntawd , kuj raug nrog laib sib ntaus ( zaum kawg ) sis tas li ntawd , lagluam kiabkhwv los haj tseem raug tubsab fuab ua pojniam menyuam poob plig tag li thiab .
Txij hnub ntawd los , kuv thiaj kawm tau tias yuav tsum muab HMOOV thiab LAJLIM TSWVYIM sib txis ua ke ib nqag thiaj ciaj taus ua RABPEEVXWM .
Muaj ib yam xwb siv tsis tau , tib yam li lub tsheb uas siv battery los txuas rau lub alternator es thiaj txhawb tau lub engine kom ciaj .
Kuv txiavtxim siab hlo tso phluav lub niag neej thawj luag xubtws , ywjfab ywjfwj , tsis ntseeg yus tuskheej rab peevxwm tseg .
Txoj kev kawm no , yog ib tug zoo yaumsij .
Txij hnub ntawd los , kuv thiaj paub tau tias kevkawm nyob txhuatxhia chaw thiab txhuatxhia sij hawm , yog yus pom dab tsi , yuav tsum cim qho ntawd tseg , thaum cim tau lawm , yuav tsum coj los xav kom thoob , thaum xav thoob lawm , qhov yog yuav tsum khaws ciav hauv nruab siab , qho tsis yog tsuj nthi ntawm taw .
Thaum yus muaj tus coojpwm zoo li no lawm ces yus cia li muaj kev ntseeg yus rab peevxwm .
Thaum yus tseeg yus rab peevxwm lawm ces cia li muaj tswvyim lajlim , thaum muaj tswvyim lajlim lawm ces ua dab tsi los muaj yeej tag li , thaum muaj yeej ua dabtsi los nce tes lawm ces luag tej cia li hais tias yus yog neeg muaj hmoo no xwb tiag .
Leej twg ho xav tias kuv khavtheeb no los , thov zamtxim , hos leej twg ho khaws twj ywm mus ua kuab ua tshuaj los puab leej tib .
TseemYeej .
TseemYeej , ua tsaug koj zaj lus saum no .
Tus txawj twm ntawv thiab xav tswv yim mas koj cov lus yog 1 qho zoo Puav pheej .
Ua neeg nyob ces ua li tej laus niaj txws hais tias : ELIPSISTOKEN . "
NTOG QHOV TWG , SAWV NRES NROOS QHOV NTAWD " " leej twg los , ua neeg nyob yeej txawj pleem taw , ntog tsa taw hlo " .
Qhov tseem ceeb , yog yus ntog 1 teeg lawm los , yuav tau tig los saib zoo zoo tias " ELIPSISTOKENvim lis cas kuv thiaj ntog " .
Kuv yuav Rov sawv nres nroosELIPSISTOKENthiab ceev faj kom txhob ntog zaum 2 .
Txhua stage nyob hauv lub neej yog 1 qho Lesson rau yusELIPSISTOKEN .
Ua tsaug koj cov lus nyiaj lus kub : ) : ) : ) .
