Nyob zoo tag nhro pej Hmoob cov DR . News saum no !
Nej muaj coob leej tau muab tus tij laug Hmoob no cov lus coj los tshawb thiab ntsuam xyuas saib pus yuav muaj tseeb tiag .
Nej ntau leej tseem tau sau muaj ntau yam raws li nej paub , hnov , los yog pom los .
Ntawm kuv tus kheej xav mas yeej muaj tseeb 99 % lawm los mas raws li qhov nws paub , nws pom thiab tau ua nyob yav tag los .
Peb txheej laus thaum ub nyob nplog teb ses yeej muaj peev xwv ua noj ua haus thiab pab kwv tij neej tsa Hmoob hluas tshaj cov me nyuam yaus yug nyob teb chaws USA no nawb vim hais tias niam thiab txiv qhia sawv daws npaj ua neej ntxov heev . Yog hais txog kev kawm ntaub ntawv mas uas li cas los pej yuav swb cov hluas tam sim no lau .
Yog leej twg xav ntsuam xyuas kuv qib lus no yeej meem mus nug cov me nyuam Hmoob 6 - 7 xyoo nyob tauj siab nplog teb thiab cov nyob mekas no ces nej yuav paub zoo heev hais tias txawv npaum li cas . Kuv cov tij laug thiab nws cov phooj ywg ua thaum ub kawm ntawv nyob qib 5 - 7 nyob pem xeev ntawm puav leej zoo siab mus kawm ua tub rog xa xauv tooj cua nyob thaib teb thaum xeev tawg tag nrho ntawm .
Kuv xav hais tias lawv tsuas muaj li 12 - 14 xyoo xwb ntag .
Tsis tag li ntawd kuv cov phooj ywg feem coob kawm ntawv qib 6 tiav nyoj looj ceeb yeej mus ua tub rog tag tug thaum kuv tuaj kawm ntawv ntxiv nyob rau vees cam lawm .
Muaj coob leej tau tag txoj sia rau kev ua rog no lawm tab sis cov coob tau tuaj teb chaws me kas no tag .
Yog li no peb cov qub tub rog Hmoob thaum ub yeej hluas heev tiagg li thaum lawv pib tshiab nyob rau ob tog .
Tus tij laug hmoob no cov lus tseem ceeb heev rau peb txhua leej txhua tus ua xav pab kom peb haiv hmoob muaj kev vam meej tshaj lawm yav tod ntej .
Nws cov lus quab qhiav no yeej tsis yog hais rau ib tug kheej twg tab sis yog tag nrho rau Peb Haiv Hmoob kom saws daws nco ntsoov txog txoj kev sawv daws tau taug yuam kev es ho rov qab los tig sib hlub dua xwb .
Luag cov laus muaj paj lug hais tias " Hmoob tshuaj Hmoob rhaub , Suav tshuaj suav rhaub " ces yog tej no mas .
Yog li no thaum yus ua txhaum lwm tus lawm yuav tsum tau thov zam lub txim thiab yuav tau zam lub txim rau tus ua txhaum yus .
Ntawm no mus kuv xav piav me ntsis dab neeg luvv hais txog qhov kuv pom thiab paub txog teeb meem nyob rau vees cam ( vientiane ) xyoo 1975 .
Lub sij hawv no , ob tug kwv tij ( Pime minister Prince Souvanaphouma of royal Laos and President prince Soupahnouvong of communist party ) twb muaj kev sib hais haum lawm .
Souphanouvong twb tuaj pem xas nuem rov los nyob rau nroog vees cam .
Yog vim li no peb thiab tau muaj ob pawg neeg ua hauj lwm uake nyob rau txhua qhov chaw .
Cov tub rog thiab tub ceev xwv los yeej ua haul lwm ib nkawg uake li .
Pej cov kwv tij Hmoob ua nom loj nyob rau hauv vees cas no muaj raws li nram no : 3 tug phuj thia ( representative ) tuaj pem xeem xee khuam , xas neum , thiab xaim nyab npus lis tuaj , 5 tus directors nyob rau ministry of commerce , planning , interior or security , judicial , thiab agruculture , ib tus deputy minister of post office , thiab ib tug yog GVP xav mus tam hmoob nyob rau hauv khab nab pabsoom kas moos .
Yog vim hais tias peb hmoob kuj txawj ntse heev thiab luag thiaj xyuas peb cov neeg muaj qe .
Lub sij hawv GVP yuav khiag tawm pem looj ceeb ntawv , pej cov tub kawv ntawv kuv muaj kev sab laj ntau zaus .
tus yuav hais lis cas los yeej muaj tag .
Tau muaj 2 - 3 tug phooj ywg tau txiav txiv mus ntsib VP nyob looj ceeb .
Cov phooj ywg no tseem rov qab los tsis tau txog vees cam , luag twb nrhiav ntes lawm vim yog peb muaj ib cov phooj ywg kawm ntawv dongdok qhia rau nplog .
Nej xav saib yog leej twg ?
Yog vim li no thiab tej tij laug puas leej ua nom tub rog txhua tug , kuv thiaj xav hais tias yuav tsum ua ib siab khiav tawv xwb .
Thawj hnub ua kuv khiav tawm ntawm kuv tau mag ntes nyob thab deuj vim yog hais tias Lis Teeb hais kom nplog ntes cov Hmoob hnub ntawm .
DYD paub zoo heev es twb khiav tawm thaum ib tag hmo lawm es thiaj li dim .
Thaum cov tas luaj nplog ntes kuv ntawm lawm kuj ces kuv kawg nkaus thiab nawb .
Lawv saib kuv daim ID thiab cem hais tias " vaj ces yog vaj pov xwb tiag , ua cas tsis nrog peb nyob es tseem yuav khiav mus tuag qhovtwg thiab " .
Cov tas luaj nplog liab nyob ntawm ib sab twb tsis haiv ib qhov phem dab tsis rau kuv li .
Thaum kuv mag ntes nrog ob tug phoog ywg lawm , lawv muab peb coj mus nyob pem vav lis 2 - 3 teev ces mam xa pej mus kaw nyob rau tod tsev 3 lub tob hau ntshw .
Peb cov hmoob mag ntes hnub ntawv muaj li 50 caug tawm leej ( xam txiv neej , poj niam , thiab me nyuam ) .
Peb tau raug faib kaw ua ob pab .
Poj niam thiab menyuam yaus nyob ib cha .
Cov txiv neej nyob ib cha .
Nplog tau coj lis teeb ( Ly tec uas yog ib tug director nyob rau hauv ministry of interior los yog security ) tuaj hais lus qhia peb .
Thaum nws tuaj txog , yeej tsis hais dab tsi tag nhro tsuas yog luag npaum li tus thawj coj laib thiab nyog hais tias kuv twb hais kom nej txoj kiag no ne , nej tseem khiav thiab cev kuv yeej yuav pab tsis tau nej laus .
Nws hais npaum li no xwb ces cia li tawm lawv .
Cov tub thiab ntxhais hmoob uas kuv paub mag kawv rau hnub nog yog Mas Thoj ( engineer ) thiaj taj xeem no txos lis tus ntxhais .
Kuv tau mag kaw tau ib hnub xwb ces raug tso tawm lawm vin yog thawj zaum .
Kuv rov los pw noj pw xav nyob tod tsev tau tsib hnub nkaus mam li ua is siab khiag tawv dua zaum ob . Lub sij hawm kuv nyob tos ntawm , cov hmoob raug tuag nyob Hin Heur yeej hais rau sawv daws hais tias lis Teeb yeej yog tus tua khiag .
Lib teeb txeeb rab phom ntawm nplog liab coj los tua sawv daws ntawv tus taw choj Hin Heur .
Qhov nov yeej muaj tseeb li daim casette hais ntawm tab sis kuv ho tsis tau hnov qhov hais tias Lis Tub yog tus tua khiag thiab no .
Tab sis txawm li cas los xij peem , twb muaj 30 tawm xyoo dau los lawm , peb saws daws yuav tau sib zam lub txim rau peb cov kwv tij neej tsa sawv daws , tsis haiv pab twg , pawg twg los yog ib tug neeg twg .
Kuv xav hais tias tsis tas li ntawm xwb pej sawv daws tseem yuav zam lub txiv rau nplog liab thiab .
Kev ua tsov rog yeej muaj kev ua phem thiab zoo ntawm txhua leej .
Yog li no thaum lub teb chaws tus lawm , sawv daws yuav tau muaj qhov phem coj los kawm kom ua tau zoo ntxiv , qhov zoo coj los khaws cia kom nws txawj ciaj nyiaj ciaj kub .
Can we get along ?
Thaub hmoobvajvovvajpam-usa awd , How can we get along ?
Nyas quav txias li ko xwb es pheej yuav hais tej nyuag lus get along no ua dab tsi naj ?
Koj pom xeeb paub tseeb npaum koj hais ko mas tawm plaws los fim ntsej fim muag kiag ntag kuv thiaj q tug miv kwv moobvaajmeskas es , kuv saib koj yuav tau noog yug cov lug qhab qha hab , yog vim le caag yug nim paubx has tabsim hov tsi ua le yug cov lug maj , ua caag thaum ntawd kuv tub txug mej nyob hov hab ua caag kuv hov tsi tau moog kawm maj , koj laam has xwb og , kuv hov tsi nov maag thoj has txua kuv has tas nwg tau moog kawm le koj has maj , ua caag koj tsi has thaum maag thov tseem nyob es peb moog nug maag thov nab , vmged Nyob zoo kwv ntxawg vaajmoob !
Kuv yeej ua ntev lis kuv hais tau no lawm , thiaj tsis pab nej cov khab nab kub xaj ib lub penny li .
Cov hmong mag ntes kaw hnub ntawm coob leej ua luaj .
Kuv xav hais tias feem coob tseem muaj txoj siav nyob teb chaws no .
Yog koj xav paub tiag , ua li cas los yeej yuav muaj lwm tus teb qhia koj hauv no .
Kuv tsis paub hais tias Mas Thoj tag txoj sia lawm .
Yog hais tias muaj li koj hais tiag no los , kuv thov kom nws tau mus nrog huab tais ntuj nyob uas ib kev .
Hmoobvajusa , Ua cas koj thiaj tsis teb vaajmoob cov lus nws nug koj txog Mas Thoj na ?
Piav kom tas rau peb paub thiab soj .
Koj paub Mas Thoj ( tus engineer ) zoo npau cas nas ?
Thiab koj ho puas paub Lyteck thiab Mas Thoj txoj kev sib txheeb li cas thiab ?
Yog koj paub nkawv zoo mas koj yeej tsis hais cov luv cuav ntawm koj .
P . S .
Cov txuasqua li koj ntshe yog cov Vaj neeg pheej muab hu ua " Vaj khi qau " nyob Hoyxai pob ?
Tou Ly Nej cov hluas no mas muaj tswv yim tas tas thiab txawj cuab kawg kiag lawm .
Kuv saib mas zoo nej ob peb leeg muab tus me kwv Hmoobvajusa puav puav kev es luag muaj ntsis ntshai tawm lawm .
Txhob ua heev heev tsam ces txog thaum kawg nej tau hu nws plig nawb .
