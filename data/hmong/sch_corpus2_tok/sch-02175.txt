Post by Yaj Tshaj Koob Post by Victor Post by Yaj Tshaj Koob Hmoob yog ib tus ntawm cov tib neeg tsis muaj haiv , yuav tau ploj hauv lub ntiaj teb mus thiab , 6000 txhiab xyoo dhau los rau nim no , lub ntiaj teb tseem tsis tau muaj kev vam meej , cov neeg tsis muaj haiv tseem nyob toj roob qhov hav , ua sab ua sua los tau , suav txij li tiam 21th no mus lawm yav tom ntej cov neeg muaj haiv yuav txwv tsis pub tib neeg txov toj roob qhov hav lawm .
Cov tib neeg muaj haiv yuav tsim kom muaj kev nrhiav noj los ntawm txoj kev txawj ntse lawm xwb , yuav sau tsoom neeg uas nyob rau hauv luag daim av , tsis hais lub teb chaws twg los nyob ua nroog loj lawm xwb , thaum ntawd luag yuav muab new technology coj los siv kev txhim kho teb chaw , thaum no ces tej me nyuam , tub ntxhais yuav tau mus kawm luag li txuj ci kev nrhiav noj , leej twg kawm tau siab tshaj tus ntawd yuav tau dej num zoo , thaum ho muaj kev kawm luag tej txuj ci siab lawm , yuav tau hais hais luag lus ntawm lub teb chaws yus nyob ntawd cov lus .
Thaum cov neeg tsis muaj haiv siv cov neeg muaj haiv tej lus txhua hnub ntxua hmo lawm , yuav muab yus li tso pov tseg zuj zus mus , yog koj hais tsis tau lawv lus zoo , luag yuav tsis pub txoj position zoo rau yus ua , thaum cov neeg tsis muaj haiv yuav ua kom phim thiab zoo xws li luag cov neeg muaj haiv , ces yus cov lus poob zuj zus mus lawm , thaum yus tsis muaj lus lawm ces txhais tau tias yus tuag lawm , " dead language " thaum tsis muaj lus lawm ces yus yog tib neeg lawm xwb .
Hmoob yog ib cov tib neeg uas xub xub ploj hauv ntiaj teb dua ntais ntawm lwm cov neeg tib si uas sawv daws tsis nrog luag muaj haiv , Vim Hmoob yog ib cov neeg yiam muab luag li coj los ua yus li , muab yus li pov tseg yooj yim , nyiam hais luag lus coj los ua ntsej muag rau yus tus kheej , nyiam muab yus lub npe mus hloov hu li luag lub npe , peb twb pom ib qhos yog peb hloov tus poj niam mus raws li meskas lawm , piv txwv tias kuv poj niam npe hu ua Maiv xyooj no , txawm muab txia mus hu ua Maiv Yaj nrog rau Yaj Tshaj Koob lawm , qhov ob piv li phas nyas Tub Npis Lis Foom , Tub Npis yog lub npe Lis Foom yog nws txiv , ob qhov no twb pom tau tias lawv nplog thiab meskas kua lawm , vim nplog thiab meskas siv li ntawd .
Ntseeg tau tias Hmoob tuaj ploj rau cov neeg tawv dawb li 150 xyoo mus txog rau 200 xyoo xwb tsis tshuav Hmoob hais lus Hmoob lawm , sab Asia ntseeg tau tias yam ntev kawg mas li ntawm 500 - 700 xyoo xwb ces ploj lawm thiab , nyob Thaib hais lus thaib , nyob nplog hais lus nplog , nyob suav hais lus suav , nyob nyab laj hais lus nyab laj li no , peb twb pom tau tias twb pib muaj hmoob tsis txawj hais lus Hmoob nyob rau cov teb chaws kuv hais los saum no lawm coob , feem coob yog cov tub ntxhais hlua .
Thaum peb sawv daws pom tau li no lawm yuav ua cas , yuav tau los haum xeeb , thaum haum xeeb lawv yuav tau sib pab kom Hmoob ciaj haiv , thaum ciaj haiv lawm yog muaj daim av nrog ntiaj teb ua neeg , thaum muaj daim av lawm , mam teeb txoj cai kav teb chaws , thaum Hmoob muaj txoj cai los kav teb chaws lawm li muaj kev txhim kho lub neej Hmoob , txhua fab hauv lub neej Hmoob txhua yam uas Hmoob xav tau , uas Hmoob tsis tau muaj dua ib zaug li .
Txoj cai Hmoob muaj nyob qhov twg , Txoj cai Hmoob muaj xws li niaj hnub nim no nplog tua Hmoob tau 35 lub xyoo yog ib txoj cai ua ntiaj teb txoj kev rhawv ua haiv neeg , ntiaj teb ncau mus ua teb chaws ntau ntau lub coob zuj zus tuaj vim txoj kev tsis sib hlub li nplog ua rau Hmoob no ntag yog leej twg xub pib tsim tej kev tsim txom neeg no , yog nplog ua tus pib ntag .
Nej peb sawv daws xav li cas lawm hais txog peb cov Hmoob yuav ploj lub ntiaj teb , puas yuav ploj taus thiab .
YTK Phooj ywg YTK , Koj cov ntsiab lus tsim nyog xav heev .
Hmoob yeej muaj haiv los lawm thiab tabsis vim yog Hmoob txoj kev tsis koom siab thiab tsis ntshaw haiv es tam sim no Hmoob thiaj ua noog qej qawg poob qab nrag lawm xwb .
Tej zaum coob leej Hmoob tsis tau paub hais tias Hmoob yog leej twg thiab thaum qhia hais tias Hmoob yog leej twg lawm mas Hmoob ho yuav tsis kam lees ua tus ntawd thiab vim yog Hmoob txoj kev saib lwm tus muaj nqes tshaj Hmoob tus kheej .
Raws keeb kwm kuv tshawb fawb tau ntawm cov Hmoob laus-laus , Hmoob yog thawj-thawj haiv neeg los tsuj lub ntiaj teb no .
Thaum ncig keeb , Hmoob kav tas nrho lub ntiaj teb no .
Hmoob tus huab tais lub sij hawm ntawd yog Huab tais Mu .
Huab Tais Mu yog tus tsim lub nroog uas niaj hnub no mab dawb hu ua Atlantis .
Huab Tais Mu lub nroog no hu ua Mu Yij Lag .
Keeb kwm Hmoob haiv ntxiv hais tias lub nroog Mu Yig Lag tau ploj rau hauv qab thu dej tau 21,500 xyoo rau xyoo 2000 no lawm .
Lub Mu Yij Lag no nyob tau 2,300,000 xyoo mam ploj .
Yog yuav hais txog kev vam meej , tsis hais fab technology los fab tswj kav , Hmoob poj koob yawm vaj tseem muaj technology thiab kev tswj kav zoo heev cia tos Hmoob .
Yog Hmoob koom siab thiab yog Hmoob hwm lub ntuj li thaum qub ces Hmoob yeej muaj taus haiv xwb .
Yog Hmoob tsis koom siab thiab Hmoob tsis hwm lub ntuj ces Hmoob txawm yuav muaj kev txawj kev ntse thiab muaj tswv yim zoo npaum twg los Hmoob yeej yuav mus ua luag qhev xwb nawb .
Victor- Hide quoted text - - Show quoted text - Victor , Nkab ntsab tus kwv Victor , koj cov lus hais raug kiag rau hauv txoj kev ua neeg , yeej muaj li koj hais lawm tiag , Hmoob lub neej muaj haiv yeej los thaum puag ntxov ua ntuj tsim teb raug , ntuj tsim teb xeeb , xeeb luj cawv sim muaj Hmoob los nyob qab ntuj nov , Nyias muaj nyias dab nyias qhua , nyias muaj nyias xwv feej nom xwv feej tswv ua , nrog lub ntiaj teb .
Hmoob tshwm sim nyob ncuaj ntuj ib , yog muaj puj saub los tsim tau Nraug au , thiab nkauj iab , nkawm li los yug tau tub tis tsuj thiab tub tis npuag nkawm , nkawm yog ob tug me nyuam sab xeeb , " yog me nyuam ntxaib " nim no Hmoob hu tsis meej Hmoob hu ua cis tuj thiab tuj cis nplug , cov nov yog cov los ntsuam ntuj kev yuav tsim noob neej , thiaj tso qav kaws mus ntsuam ntuj thiaj tsis tau , vim phem tes phem taw , ntsuam tsis tau ntuj thiaj muab qav kaws ntau tuag lawm , noob neej thiaj muaj kev ploj , lub caij ntawd Hmoob yeej kav ntuj .
Hais txog Hmoob tej laus cov lus ces yeej tus ncab tu ncua lawm tab sis tsem yog zoo kawg thiab uas tseem nco coj los piav rau peb txheej nim no tau khaws tseg .
Tus kwv Vitor yeej yog li koj hais lawm , koj yog ib tus uas paub txhawj txog Hmoob lub neej poob los ua ntiaj teb tib neeg qhev lawm tiag , Hmoob yeej tsis hwm lub ntuj daim av los lawm ntev , Hmoob muab Hmoob li tso pov tseg mus leg lwm haiv neeg li , Hmoob thiaj poob mus rau txoj kev ua luag qhev .
koj paub tias thaum ub Hmoob tawg los tuam tshoj , Hmoob nyob tsis tsheej npoj , cov coob suav ntes tau lawm , cov tsawg thiaj kiav dhau , hais txog cov nyob , suav twb muab ntaj nkaug tuag tas lawm feem ntau , cov laus thiab tas cov thawj hau raug suav muab tua tuag tas , Suav muab Hmoob tej poj tub se yuam ua suav qhev kom txaus , lub caij no Hmoob txom nyem kawg , kua muag mas poob luaj lawg , tsis muaj leej twg cheem tau .
Tej li hais no Hmoob twb hnov qab tas lawm , yog Hmoob ua rau Hmoob ces Hmoob nco tas tiam , lwm tsav neeg ua rau Hmoob mas Hmoob hnov qab sais heev , tej laus twb hais tias tus mab suas ua zoo tshaj , twb tsis zoo cuag li yus Hmoob tus uas phem tshaj paws , tej no yog kev qhuab ntuas ntawm Hmoob tej niam tej txis , muaj ntau yam yuav tau khaws ua tshuaj thiab .
Ua tsaug ntau ntau uas tau nrog koj tham ntev loo lawm , tab sis hais txog tej kev iab kev daw uas luag ua phem rau Hmoob yuav nyob tsis ploj hauv lub siab mus li .
Yaj Tshaj Koob- Hide quoted text - - Show quoted text - Ab !
yuam xav ua haiv npaum cas los ua tsis tau lawm ces ua ib siab tso lub neej yoog mus raws hmoob txoj hmoo xwb lau ! ! ! ! !
! - Hide quoted text - - Show quoted text - Ntujkag , koj hais yog lawm , laj peem tsheej tau ua Haiv Hmoob hwv lawm ces , kuv los cia ywj raws txoj Hmoo li koj hais lawm xwb thiab lauj , cas yuav tsis pom txoj kev tshav ntuj li .
YTK Cov phoojywg , Peb twb tau tham txog lub topic no tsis ntev los ntawd .
Caw nej mus saib thiab nrog tawm tswvyim sib qhia ntxiv .
URLTOKEN HL Nyob zoo tij laug YTK , Koj paub zoo txog Hmoob keeb kwm .
Tabsis raws li kuv kawm los ntawm cov laus qee leej , lawv hais tias nkauj iab nraug oo tshwm sim tom qab nkauj muam nraug nus .
Keeb kwm hais tias thaum Hmoob coob tuaj lawm ces Hmoob ua phem heev , Hmoob tus tswv uas yog Yawm Saub thiaj txiav txim siab tso dej nyab ntiaj teb es tseg nkauj muam thiab nraug nus nkawd yeej noob xwb .
Tom qab dej nyab ntiaj teb tas , nkauj muam thiab nraug nus mam rov tsim noob neej dua .
Thaum nkawd cov noob huaj vam tuaj lawm , lawv rov qab ua phem li qub .
Hmoob Tus Tswv thiaj tso lub ntiaj teb no poob deb zuj zus ntawm Tus tswv lub ntuj .
Thaum lub ntiaj teb no poob los txog meem ntuj tam sim no , Huab Tais Siv Yis thiaj los cawm Hmoob .
Huab Tais Siv Yis thiaj coj Huab tais Mu los kav Hmoob thiab los tsim lub nroog Mu Yij Lag nyob qab taw ntaiv ntuj .
Lub sij hawm ntawd Huab Tais Siv Yis com tsev Hmoob Yaj ua kwv tij , tsev Hmoob Yaj thiaj hu nws ua Yaj Saub Siv Yis .
Lub sij hawm ntawd Hmoob nqaij toog txhav hlau , nqaij zeb txhav tsua , tsis txawj ploj , tsis txawj tuag .
Tom qab Hmoob nyob tau 2,300,000 xyoo tsis txawj ploj tsis txawj tuag , tsev Hmoob Yaj qee leej thiaj mus kawm kev tuag ntawm ntxwg nyoog los siv .
Tom qab no tsev Hmoob Yaj thiaj faib ua 2 pab .
Pab Yaj nyoo yog pab Yaj mus kawm kev tuag kev cia li mus nyoos lawm .
Pab Yaj Sua uas yog Huab Tais Yaj Sua Txoov Yem pawg neeg .
Thaum zoo li no lawm , Yawm Saub thiaj tso cai kom Huab Tais Siv Yis tsim lub vaj kuab moj tsuas thiab tsim nkauj iab nraug oo nkawd los zov lub vaj no .
Thaum ntawd ntiaj teb Hmoob yeej coob-coob thiab practice kev tuag thoob ntuj lawm , tabsis Yawm Saub tso cai kom Siv Yis tsim Nkauj Iab thiab Nraug Oo nkawd nyob pem ntuj es mam cov nkawd los nyob hauv lub vaj txiv ntoo kuab moj tsuas no thiab tsis pub nkawd paub txog txoj kev ua neej nyob sab vaj nraud hlo li .
Yawm Saub teem cai rau Siv Yis hais tias yog Siv Yis qhia tau nkauj iab nraug oo tsis ntxeev siab ces txawm tib neeg tuag thoob ntuj los Siv Yis yeej cawm tau rov qab los .
Yog nkauj iab nraug oo ntxeev siab hnub twg ces cov tshuaj kuab moj tsuas nyob hauv lub vaj ntawd tsis yog tshuaj kuab moj tsuas lawm .
Txoj cai txwv ces tsuas txwv kom nkauj iab nraug oo tsis txhob noj 3 tsob txiv hauv plawv vaj xwb .
Tom qab nkawd noj 2 tsob txiv nyob hauv plawv vaj lawm , Siv Yis thiaj tsa tsis tau neeg tuag sawv rov los lawm .
Siv Yis thiaj chim siab , nws thiaj coj nws cov tub txib khiav qaum ntuj lawm .
Yawm Saub thiaj txib 3 tug tub txib los muab hmuv nkaug lub nroog Mu Yij Lag ploj rau hauv qab hiam txwv lawm .
Xyoo 2000 no tas ntxwg nyoog lub zim txwv kav ntiaj teb lawm thiab rov qab txog Siv Yis lub caij rov qab los cawm Hmoob lawm tabsis Hmoob tseem niaj hnub tshuab qeej ntaus nruas cheem kom ntxwg nyoog nyob ntxiv .
Ntiaj teb Hmoob twb tsis muaj ib tug txais tos Siv Yis li .
Lub zim txwv no yog lub zim txwv kawg uas Hmoob yuav tau txais koob hmoov ntawm Siv Yis thiab nws leej txiv uas yog Tswv Ntuj Yawm Saub .
Yog Hmoob tsis koom siab , tsis txawj sib hlub thiab tsis hwm Siv Yis ces peb tiam no yuav ntsib kev txom nyem mus tsis tu ncua lawm tom ntej tsis paub tas tsis paub xaus .
Hmoob lub neej nyob ntawm Hmoob 2 txhais tes .
Hmoob yuav tuav los nyob ntawm Hmoob .
Hmoob tsis tuav los nyob ntawm Hmoob .
Cov neeg zoo li koj thiab kuv yog cov neeg vwm qhia kev rau Hmoob taug xwb .
Tabsis tej zaum Hmoob yuav tsis kam txais lub zim txwv kawg zaum no vim Hmoob yeej yuav tsis ntseeg Hmoob ua Hmoob tsu cawm seej .
Hmoob yeej yuav muab luag neeg los ua Hmoob tus cawm seej xwb .
Ntawm kuv tus kheej , kuv qhia tau rau koj hais tias kuv paub ib tus Hmoob uas paub exactly hais tias Atlantis los lub nroog Mu Yij Lag nyob qhov twg kiag .
Tabsis txawm qhia los Hmoob yuav tsis ntseeg vim Hmoob yeej yuav tsis kam ua thawj tug nqes tes mus ua archeological research .
Thaum kawg Hmoob tej puav pheej nyob hauv qab thu dej yuav raug ua mab sua tug tas lawm xwb .
Kuv muab piv txwv li tus ntxhais Hmoob Chum Suav khawb tau nyob Mawangdui .
Tam sim no Suav hais tias yog ib tug ntxhais Dai .
Qhov tseeb tiag nws twb yog ib tug ntxhais Hmoob Chum .
Hmoob muaj keeb kwm zoo txog tus ntxhais no .
Tom ntej no yog Hmoob koom siab , peb mam mus debate nrog Suav seb peb puas yeej Suav .
Cov neeg ntshaws haiv li koj muaj tsawg leej tabsis koj puas kam txais Huab tais Siv Yis los ua tus coj koj kev ?
Victor Nyob zoo tus kwv Victor , tej keeb puav vim no , koj hais me xwb kuv yeej nkag siab zoo , yog yuav muab sau mas tsis yooj yim yuav sau tas tej kev li koj hais los saum no , vim tias tseem tshuav ntev heev , tab sis yog Hmoob lub siab nqig lawm ces yeej yuav muaj chaw mus xwb , Hmoob yuav tau los hawm lub ntuj daim av tiag seb txog thaum kawg puas tshuav noob , tsov rog ntiaj teb tseem yuav muaj loj tis ua loj , tsov rog ntiaj teb yog ntuj tseb , noob rog ntiaj nrag yog ntuj peev tsim , tsov rog ntiaj teb sawv txog thaum kawg ntuj tawg paj teb hluav ncuav , seb noob neej noob sim leej twg puas tshuav , noob neej noob sim leej twg nco tau kom lub ntuj nqa zais txoj siav txoj pa , tej no yog qhia tau tias Hmoob yuav tsum paub hwm Hmoob tus tswv mas thiaj dim hais li , tej kev li hais los no tseem tshuav ntau heev , tab sis tso tseg li no , mam sib ntsib dua .
YTK Tus kwv Hmoob _ lao , kuv tau nyeem thiab xyuas koj txoj kev pom , los yog research ntawm koj tas lawm , yeej txaus tus siab , tej lis koj hnov thiab pom ntawd yeej tseeb lawm , kuv ntseeg tau hais tias yuav tsis yog hnub no los tag kis es txawm yuav cia li ploj mus , nws maj mam nploj zuj zus mus lawm xwb , tib neeg cov tsis muaj lub teb chaws daim av nyob uas yog nws ntiag tus ces , yeej kho tsis tau nws tsav neeg , thiab tuav tsis tau tej suab kev hais lus ua lus Hmoob , li luag lwm haiv neeg uas muaj teb chaws , qhov yuav tuav tau Hmoob tej kev dab qhuas puas tsev yam uas Hmoob muaj ces yuav tsum yog Hmoob muaj daim av ua Hmoob tus mas thiaj tau raws li lub siab xav , thiab thiaj li yuav nrog tau lub ntiaj teb sib tw , peb twb pom ntiaj teb tuaj sib tw ncaws npas koom ua ke luag tuaj nyias kwv nyias rab chij nrog luag tuaj , peb puas pom Hmoob tuaj rog lawv thiab , tsis pom muaj Hmoob tuaj , twb txaus tus siab kawg lawm .
YTK PY YTK , Nej coob tus yeej hais yog kawg , kuv los yeej xav hais tias yog yus muaj ib daig av los rau yus haiv neeg nyob , siv yus cov lus thiab ntawv ua cov lus hauv lub techaws , ces yus cov lus thiab lub npe yuav nyob mus ib txhis tsis ploj .
Tabsis xav tsis nrog xav , peb txawv xav tau ntau npaum nplooj los peb ua tsis tau .
Qhov peb ua tsis tau tsis yog peb tsis muaj txoj cai , txoj cai peb yeej muaj kawg , tabsis peb tsis muaj lub zog xwb .
Yeebvim yog li no , kuv thiaj xav hais tias ua ib siab tsis txhob tham txog txoj kev rhawv av .
Peb muaj li cas ces lam nyob li ntawd , cov nyob lub tebchaws twg ces huab hwm lub tebchaws ntawd txoj kevcai lijchoj .
Tsis txhob hais ub hais no ntau ntau kom luag thiaj tso yus nyob yam xoob thuav .
Yus yuav promote yus tej lus , tej ntawv , tej kablis kevcai thiab kevcai dabqhuas los luag thiaj li tsis txwv tsis txiav .
Yeej yog li phoojywg Mobsiab hais , tamsis no luag cov hais neeg loj thiab UN yeej promote kom cov haiv neeg me khaws lawv tej txuj ci teej tug kom tsis txhob ploj hauv lub ntiaj teb no mus .
Kuj yog li koj hais , luag tsuas yog ua saum daim tawv xwb , tabsis nws yeej zoo dua li luag txwv tuag nthi li keebkwm dhau los .
Tamsis no nws yog ib lub zoo hwvtswm uas peb yuav sib pab txhawb thiab tsim tsa ib ub Hmong Cultural Promotion Org los pab peb haiv neeg tsis hais cov nyob rau lub tebchaws twg .
HL Nyob zoo peb cov Saub Hmoob .
Ua cas es nej niam yuav txhawj tag baum li naj .
Txij hnub no lawm yav tom ntej ces peb Hmoob lub Npe tsuas yuav loj thiab nrov tshaj qub mus xwb los mas .
Niam no peb Hmoob twb muaj ntaub muaj ntawv lawm ne . Kuv yeej paub meej hais tias muaj ntau tus saub yeej sau peb keeb kwm cia tag lawm na .
Tsis ntev tod ntej no ces .
Peb Hmoob Yeej yuav tau los ua tu Thawj Coj ( President ) nyob rau USA , Fab kis , Nplog , Thiab Suav Liab ntag nawb .
Thaum ntawm ces leej twg los xav tuaj tshawb Hmoob Keeb kwm thiab xav los ua Hmoob tag tus li lau .
Hmoob twb yog Neeg Isarael , American Indian and Eskomos , mab dawb , thiab cov coob ntawm neeg Suav ne ( you can find 1 million Hmongs in 1 million chineses but you can not find 1 chinese in 1 million Hmongs ) .
Peb Hmoob raug mus nyob pus lub qab ntuj khwb los yog vim yawm Saub kom mus nawb mog . Thov nej txhob tu tu siab thab .
