Hmoob thoob qab ntuj uas hmov tshua , " Thov nej Hmoob nyob Asmeslivkas hav xam Nais Phoo Vaj Pov zoo zoo nawb " ib tug Hmoob Nyaj Laj pab-tiv-vav 30 xyoo hais .
Kuv muaj ib tug txheeb ze tuaj Nplog teb tuaj tsham xyuas nws tej kwv tij neej tsa txheeb ze nyob USA no .
Nws yog ib tug tau tuav dua laj kam txheej siab ntawm phab tub rog yav tag los rau tog Nplog Liab thaum tsov rog Nyab Laj .
Tam sis no mas nws so kam lawm .
Muaj ib tug hluas tau nug nws tias , " Koj thiab tsoom Hmoob pab-tiv-vav 30 xyoo ne nej ho xav li cas txog Nais Phoo Vaj Pov ? '
Nws tau teb hais tias , " Hais txog sab ua kam pab-tiv-vav tuaj mas peb ntxub Vaj Pov kawg vim sawv daws pom hais tias Vaj Pov yog ib tug 'dev raws nqaij' rau yeeb ncuab Asmeslivkas ; tab sis , ho hais txog ntawm kev hlub Hmoob no ces Hmoob pab-tiv-vav fwm Nais phoo Vaj Pov heev vim pe hnov hais tias nws hlub cov pej xeem Hmoob heev .
Hmoob tsiv txog qhov twg mov poob txog qhov ntawd .
Hmoob nyob txog qhov twg , Vaj Pov tsim tsev kawm ntawv thiab tsev kho mob txog qhov ntawd .
Txhua lub zos yeej muaj tsev kawm ntawv es menyuam Hmoob thiaj txawj ntse ib phaum .
Thov nej Hmoob nyob Asmeslivkas hav xam Nais Phoo Vaj Pov zoo zoo nawb . "
Kuv xav hais tias tej zaum tsim nyog peb yuav tsum tau hnov tej lo lus qhuas li no los ntawm peb ib tug qub yeeb ncuab es kuv tsuas qog ib nqe lus tseem tseem ceeb ntawm kuv tus txheeb ze no rau peb sawv daws tau nrog hnov xwb .
Ua tsaug .
Muas Pos Nyeem koj cov lus no ua rau kuv tsis paub xav li cas kiag li lawm .
Kuv yog ib tug uas tuaj loj nyob rau tebchaws no , kuv yeej tsis paub Vaj Pov zoo , tsis tau pom Vaj Pov tej teg haujlwm li , tabsis muab saib los , Vaj Pov yog ib tug uas muaj kev hlub loj rau Hmoob kawg nkaus li .
Yog hnub twg Vaj Pov lub sijhawm nrog peb nyob tag lawm , ntse Hmoob yuav pluag kev cia siab thiab kev hlub mus lawm ib ntu , yuav zoo ib yam li tej me nyuam uas niam txiv tuag tseg lawv ua ntsuag .
Thaum niam thiab txiv tseem nyob ces hos hlub thiab mog sawv daws .
Luag txawm tsis tau cev ib dia mov rau koj qhov ncauj los luag lub koob thiab meej mom twb roo koj es koj thiaj li muaj noj haus .
Tam li Vaj Tswv , peb tsis pom nws ua zaub ua mov rau peb noj tabsis peb twb nco ntsoov ua nws tsaug nes .
Muaj nyiaj los peb twb muab 10 % rau nws .
Yog li txawm peb tsis tau muab nyiaj rau Vaj Pov los peb yuav tau nco ua tsaug rau nws tej kev hlub uas nws muab rau Hmoob .
pos muas aws txhob txawj txog tej ko os .
vp ces txawm yuav nyob thiab tuag los tsis ntxiv ab tsi lawm os .
lawv txawm tsis tua nws los nws yeej yuav tuag nws msu vim nws twb laus laus lawm thiab .
tus nej yuav tiv thaiv tsis paub neeg tua mas yog kuv tus tseem hluas hluas no vim kuv yuav yog tus sawv los coj nej cov hmoob ruam lawm yav tom ntej no kuv thiaj li muaj nuj nqis rau nej lawm xwb .
yog nej tsis los hwm kuv es cia kuv coj nej mus lawm yav tom ntej ces neej yeej tsis pom lub neej zoo li os .
tshuas yog kuv xwb thiaj li yuav cawm tau peb haiv hmoob dim ntawm nplog txoj kev tsim txom xwb .
amen
