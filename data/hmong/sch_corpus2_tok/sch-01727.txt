DU , Tam li kuv nyeem YTK zaj Siv Yis story no mas zoo li nws yog ib zaj dabneeg fairy tail xwb , ua li cas hov muaj ib txhia muab coj los coj li religion ?
Koj hov xav li cas ?
lha lha es , koj tsis paub has tas bau bible yog ib zaaj lug ntsuag ntejx hab xwb los yog vim le caag ho hu ua xamxabnam hab naj , vmged Kwv lha , Nyob zoo tus kwv lha , zoo siab kawg uas koj thiab kuv peb sawv daws los yug tau ua Hmoob nyob ua ke rau ib lub caij xyoog li tiam no , Kuv nug koj tias koj pos tau kawm dua American History ?
Txhua yam uas sau ua phau ntawv yog leej twg sau ?
Tej ntawv uas peb niaj hnub sau no puas yog nrog tib neeg tshwm sim tib lub caij los ua ke ?
Valentine day uas peb cov ntseeg Jesus ua txua txhua xyoo hauv Church yog dab tsis ?
American Constitution yog dab tsis ?
Phau ntawv Bible yog leej twg sau ?
yog cia li poob saum ntujlos los sis yog neeg sau ?
Kuv ntseeg tias txhua yam kuv teev npe los saum toj no puav leej yog neeg sau , yog neeg sau ces puav leej yog dab neeg , tej ntawv tshwm sim tom qab no li suav tug ntwv tau 3000 tawm xyoo los rau nim no xwb , lub ntiaj teb twb tshwm sim tau many million years lawm raws li cov science hais .
Txua yam zoo thiab phem ua ntej tsis tau muaj ntawv , mas noob neej puav leej muab ua dab neeg hais tag nrho .
see you again brother lha .
YTK Cov phoojywg , peb sim sib pab los muab lolus DABNEEG txhais saib yog li cas tiag .
Raws kuv totaub mas yuav tsis yog txhais tias HISTORY , yuav yog hais txog neeg thiab dab vin tias thaum yau , mloog pog thiab yawg hais dabneeg mas yeej yog hais txog dab thiab neeg xwb , thiab tejzaum mas yuav yog DAG NEEJ txhais tau tias yog ib lub neej uas tus hais los sau ntawd dag ( xev ) , txua rau kom muaj paus muaj tsis coj los qhuab qhia neeg ua neej xwb no .
mobsiab , Chivkeeb huamyuaj DABNEEG yeej yog HISTORY ntag .
DabNeeg yog tej ZajLus uas tshwmsim los ntev niaj ntau tiam lawm .
Hos yog tej yam es nyuamqhuav tshwmsim tsis ntev no ces lawv hu ua KwvHuam no .
Vim Hmoob tsis muaj ntaubntawv ces tus tsis txawj piav kuj piav raws nraim li muaj xwb hos tus txawj ces , txawm ua zab txuas ceg , yim xev yim zoo mloog li lawm .
Thaum kawg DABNEEG thiaj muaj ib kuag tseeb ib kuag cuav .
Qhov koj hais tias yog DAG NEEG no ces yog li kuv hais los saud xwb .
Nyob ntawm tus txawm piav kom phim .
Tib yam li zaj DABNEEG YESXUS mas chivthawj yeej muaj tseeb , tabsis , thaum piav txog qhov uas YESXUS tuag 3 hnub es nws mam sawv mus rau saum ntuj lawm ces ho yog DAGNEEG lawm .
Vim tias , yog tsis puabciab kom muaj-j ceem li ntawd ces tib neeg tsis teev hawm lawm .
Hais txog lha cov lus mas , tej zaum nws tseem hluas hwv ces nws thiaj xav lintawd , tabsis luag tej laus ib txwm piv lus tias : " paub ces laus , txawj ces tuag " no ov .
Hnub no nws tau noj tau haus ces nws xav tias nws xuas raug txoj xubkev lawm no .
Tabsis , muaj ib hnub twg nws tau kev tws , nws yuav hloov siab thiab .
Raws li kuv ntiag tug ntsib dua los mas , zoo nkaus li yus noj tshuaj ntag ; chivthawj yam li ntxim thiab , tabsis , noj mus noj los , tshuaj lawm tshuaj , mob nyob mob li lawm .
Hos mus sim lwm yam tshuaj no ces nws hos ntxim zoj ib ntus , ho rov tsis ntxim lawm thiab .
Neeg lub cev thiab tus ntsujplig ces zoo tib yam , yog ntu yus tsis nyuamsiab ntxhovplawv ces tsis tas ua neeb , tsis tas mus church , tsis tas mus wat li .
Tabsis yog ntu yus muaj kev nyuamsiab ntxhovplawv ces zaj twg los tsuas pab tsis kawg siab .
Ua neeb los ua npaud , pe hawm Vajtswv los pe npaud , mus thov haujsam kebkhub los npaud li thiab , txawm li los ib hnub yus tus mob pheej loj zujzus li xwb .
Txhais tau tias ; tsis muaj ib hom religion twg yuav zoo tas-s thiab phem tas-s , tib yam li tej tshuaj kho mob thiab , nyob ntawm ntu yus tus mob loj los mob me , ntu yus lub neej ntu phem los ntu zoo xwb .
TseemYeej .
YTK , Vim koj piav tuaj lawm ces yuav tau nug thiaj li paub kom meej .
Kuv tsuas yog xav kawm ntawm koj xwb ov , tsis yog tuaj nrog koj sib cav kom muaj yeej muaj swb .
Nej ntau tug twb yeej paub txog Yexus lawm ces peb tsis tag piav ntxiv lawm .
Yog koj tsis xav li cas no ces cia wb los tham thiab nug txog Siv Yis , vim kuv ntseeg tias ntau tug yeej tseem tsis tau paub meej txog nws li .
Koj pos pom zoo li no thiab los tsis pom ?
First , kuv zoo siab tau hnov Tseemyeej haistias kuv tseem hluas .
Kuv yuav coj qhov no mus qhia rau kuv niag meb thaub seb nws hov xav li cas .
Kuv nyeem koj zaj Siv Yis no txog tog xwb ua rau kuv muaj questions ntau heev li .
Yog koj tsis xav li cas no cia kuv nug koj 2 - 3 los .
Yog vim li cas es nyob nyob ntxwg nyoog niam thiab txiv cia li tawm tom mem toj los ?
How can this be ?
Yog thaum ntawd tsis muaj DAB no , ua li cas lawv hov txawj muab tus nyuag menyuam ntawv tis npe hu ua DAB ?
Es tiam ntawv dab yeej noj neeg tiag tiag lov ?
Thiab tiam ntawv neeg yeej mus mus los los tau saum ntuj thiab rov qab los tau hauv ntiajteb lov ?
Es neeg txawj txias mus ua tsiaj thiab ?
Ua li tus menyuam dab ntawv txawj multiply himself too ?
Kuv saib zoo li nkawv yug tau ib tug xwb los sav , ua cas tom qab no koj hov haistias muaj dab coob coob tuaj lawm ?
Kuv saib mas nws zoo li ib zaj DABNEEG xwb , tabsis koj cia li muab nws coj los ua ib txoj kev ntseeg lawm .
Yog kuv yuamkev qhov twg no thov qhia kom kuv paub thiab nawb .
Leejtwg thiaj li qualify los define lo lus dabneeg no rau peb tau , los yog peb nyias muaj nyias qhov definition ?
More questions laterâ€¦ lha lha , Koj cov lus xav nug yeej zoo kawg , koj nug hais tiasELIPSISTOKEN .
Lub caij no Noob neej los tseem muaj tsawg , lub ntuj txawm tau dav heev , Noob neej tseem tau fwj cim los ntawm yawm saub , noob neej thiaj qhib tau mem toj , kaw tau mem toj es nim no koj thiab kuv peb thiaj li paub tias yuav xaiv mem toj zoo rau cov laus qaug , ib yam li Jesus xuas tus pas nplawm hais kom tus dej hiav txwv phua kiag ua ob sab ua ib txoj kev rau nws cov ntseeg hlas mus lawm sab ntug tim ub thiab xwb .
Koj nyeem tsis tau txaus thiab koj tsis nkag siab los yog koj hnov qab lawm , Ntxwj Nyoog yug tau ib tug me nyuam tsis zoo li tib neeg , nws zoo li lub qe , ob tog loj hauv nruab nrab nqia , nyob rau hauv lub qe ntwd mas muaj ib cov me nyuam hais lus ntsho tsuam hauv tuaj , lawv sib tham hauv lub qe tias lawv yog Dab lawv yuav los noj ntiaj teb tag ib sim .
lov ?
Tsis muaj leej twg pom , tab sis yeej muaj tseeb lawm noob neej Hmoob thiaj muab hais ua keeb kwm lug nruag cia , koj twb paub zoo lawm hais tias Hmoob tseem tshuav cov caj ces noob noj neeg nev . tiam ntaw Hais txog koj nqe lus no mas yog kuv muab tso rau koj saib mas koj laj tes nyeem tag thiab kuv twv sau rau lwm qhov post tias thaum ub lub ntiaj teb no , tsim tau ntsiab tshiab ntawd muaj qee thaj cov hauv roob mus tshum rau lub ntuj , noob neej tsiaj ib puas yam tsav xij mus xyuam phaj ua plaub tag zog rau saum yawm saub es yawm saub thiaj muab lub ntuj tshoom siab siab lawm .
Yeej muaj tseeb noob neej yeej mus mus los los saum ntuj thiab hauv av tau .
Hais txog koj cov lus noog no yog yuav teb mas ntev heev , koj mus nyeem li hauv qab noELIPSISTOKEN . . Ntuj Tsim Teb Raug Noob Moob Tshwm Sim .
Thaum uas lub ntuj thiab daim av yuav txawm tau ua ib lub ntiaj teb rau tib neeg nyob , yog muaj Yawm Saub thiab Puj Saub ob tug , nkawm los rau ntiaj teb thiab qaum ntuj , lub ntuj kheej lam li lub taub lub teb plua lua li lub ncuav , ntuj yees yi li yuav poob , teb yees yis li yuav zawj , mas yawm saub thiab puj saub ob tug thiaj li tau sib cog lus tias , cia Puj Saub pheej lub ntiaj teb , Yawm Saub plia lub ntuj , Yawh Saub muab duav nyiaj duav kub plia lub ntuj , Yawm Saub plia txog twg ua ciav ntuj khov txog twg , Puj Saub hle Puj Saub nkawm nrhoob rov txog twg av luaj txawm khov txog ntawd , Puj Saub pheej lub ntiaj teb tau xya niaj , Yawm Saub plia lub ntuj tau xya xyoo , Yawm Saub thiab Puj Saub nkawm yuav tso lub ntuj thiab lub ntiaj teb los sib khwb ua ke , Puj Saub li ces yog av luaj xwb ces kuj phom Puj Saub thiaj li ua tau ntau dua , Yawm Saub li yog muab nyiaj thiab kub puab , tawv heev Yawm Saub ua tau tsawg dua Puj Saub li , ces txog ntua rau lub caij nyoog ob tug teem tseg , puv xya niaj xya xyoo , nkawm thiaj yuav tso lub ntuj thiab lub ntiaj teb los sib khwb ua ke , ua ntej nkawm yuav tso lub ntuj thiab lub ntiaj teb los sis khwb mas Yawm Saub thiab Puj Saub nkawm , txawm tsim tej noob tsiaj noob txhu , noob qoob noob loo , noob xyoob noob ntoo , kab ntsaum tiav tas ua ntej , tsuas tshuav noob neej noob sim cias tsim ua tom qab , thaum tsim tau ub no tiav tas lawm lauj ces nkawd txawm tso lub ntuj thiab lub teb los sib khwb , muab khwb nkaus na has ua ciav lub ntuj yau dua lub ntiaj teb , cia muab lub ntiaj teb rub nyem los kom haum rau lub ntuj , nkawm thiaj muab lub ntiaj teb rub nyem los kom dhos rau lub ntuj , thaum muab lub ntiaj teb nyem kom los dhos haum rau lub ntuj ces ua rau lub ntiaj teb txoom tas ua nre tiab ua roob ua hav , ces muaj qhov siab qhov qis tsis tiaj tus zoo , muaj qee qhov ua roob siab siab mus tshum rau lub ntuj , thaum Yawm Saub thiab Puj Saub nkawm muab lub ntuj tso los khwb nkaus rau lub teb ua cas tsaus ntuj nti tsis pom kev qhov twg tuaj li , nkawm muab tshem tawm kuj pom kev tuaj , rov qab muab khwb nkaus rau kuj tsaus ntuj nti , nkawm thiaj tias yog zoo li no ces ntshe tsam noob neej noob tsav , noob tsiag noob txhu , noob qoob noob loo , noob xyoob noob ntoo nroj tsuag yuav tsis tau zoo lub neej ua , Yawm Saub thiab Puj Saub nkawd thiaj hais tias wb twb tsim tau noob tsiaj noob txhu noob neej ib puas tsav yam tas lawm ces cia wb muab hwj chim rau tej tsiaj txhu seb leej twg yog tus uas yuav muaj hwj chim los ua kom tau rau pom kev , ces nkawm tso hwj chim tas rau tej tsiaj txhu tib si , nkawm thiaj mus hu lawv tas nrho los seb leej twg paub ua kom pom kev , thaum nkawm hu lawv los tas nrho los nug hais tias nej leej twg paub ua kom pom kev , ces qav kaws txawm teb tias tej zaum kuv paub ua kuas pum kev , yog le koj sim pab ua sob , ces qav kaws txawm tshuab tau cuaj lub npuas liab tis npe hu ua lub hnub ya mus kav nruab hnub , tshuab tau cuaj lub npuas dawb tis npe hu ua lub hli ya mus kav hmo ntuj , lub hnub yog ib tus puj tswj thiaj li hu ua nkauj hnub , lub hli yog ib tus yawg tswj thiaj li hu ua nraug hli , thaum ua tsim tau lub hnub thiab lub hli los kav ntiaj teb kom pom kev lawm ces , Puj Saub thiab Yawm Saub ob tug tsim tau ib puas yam tsav tsiaj rau hauv qab ntuj no lawm tsis muaj leej twg yuav los kav tau lub ntiaj teb , cia wb mus khawb av luaj dub los puab ua wb tus tub , Yawm Saub thiab Puj Saub nkawd txawm mus khawb av luaj dub los puab ua nkawd tus tub , Yawm Saub ob tug rau siav rau pa rau hauv lub nrog cev ua ciav txawm ciaj sia raws li siab xav tseg ntag , txawm nrog nkawd txuas taus lus tham tau , Yawm Saub nkawd tias yog wb rov qab rau qaum ntuj lawm mas yuav tsis muaj leej twg nrog wb tus tub nyob , cia wb mus khawb av luaj dag los puab ua wb tus nyab , ces Yawm Saub nkawd txawm mus khawb av luaj dag loss puab ua tau tus nyab .
Tus nyab mas puab tau zoo nkaus li Puj Saub , tus tub txawm puab tau zoo nkaus li Yawm Saub ntag , thaum uas puab tau tus nyab los tshuab pa rau siav rau los tsis ciaj sia li , ces Yawm Saub nkawd txawnm tos thaum uas tus tub pw tsaug zog lawm , nkawd ntsia ntawm tus tub phab tav txawm pom tus tub tus tav su zog su zog tuaj , Puj Saub nkawd txawm muab tus tub li ib tus tav rho hlo mus dhos rau ntawm tus nyab , ho muab tus nyab li ib tus tav rho hlo mus dho rau tus tub thiab , Yawm Saub nkawd txawm rau siav rau pa rau tus nyab ua ciav muaj sia tuaj lawm ntag , txawm tsheej ua ib tus nyab los rau nkawd tus tub lawm tiag .
Thaum uas Puj Saub thiab Yawm Saub nkawd puab tau tug tub thiab tus nyab los tsheej ua ib nkawm niam txiv uas yog tib neeg lawm tiag tiag , ces Puj Saub nkawd txawm muab tus nyab tis npe hu ua Nkauj iab , muab tus tub tis npe hu ua Nraug OO , ces Puj Saub thiab Yawm Saub nkawd hais rau Nkauj iab thiab Nraug OO nkawd hais tias , wb yuav tsis nrog neb nyob , wb ua niam ua txiv yuav foom koob moov rau neb , neb yuav kav lub ntiaj teb qab ntuj no , kom neb tsim noob neej noob tsav kom huaj vam puv ntiaj teb .
Wb yuav rov rau qaum ntuj , ces Yawm Saub nkawd thiaj rov qab rau qaum ntuj lawm tau xya xyoo , Nkauj iab thiab Nraug OO nkawd ua neej nyob ntiaj teb tau xya xyoo thiab , ces ob tug txawm xeeb muaj ib plab me nyuam , yog ib nkawm sab xeeb thaum yug tau tus me nyuam los txawm qhwv ib tog tsuj , nkawd thiaj li mus nug Yawm Saub hais tias , wb yug tau ib tus tub qhwv ib tog tsuj yuav muab hu li cas , Yawm Saub thiaj li hais tias yog qhwv ib tog tsuj no ces neb muab hu ua tub Tis Tsuj no mas , ces Nkauj iab thiab Nraug OO nkawd thiaj li muab tis npe hu ua tub Tis Tsuj , tsis ntev tom qab txawm yug tau kiag los ib tus tub qhwv ib tog npuag thiab , nkawd ho rov qab mus nug Yawm Saub dua tias ua cas wb rov yug tau ib tug tub qhwv ib tog npuag thiab , ces Yawm Saub thiab Puj Saub nkawd thiaj li hais tias yog qhwv ib tog npuag no ces neb muab hu ua tub Tis Npuag .
Ob tug rov qab los txog tsev hauv ntiaj teb , nkawd thiaj li muab hu ua tub Tis Npuag .
Nkauj iab thiab Nraug OO nkawd tau ua lub neej ntev loo tau ntau xyoo tsis muaj me nyuam ntxiv li lawm lauj , ces nkawd txawm muaj ob tus tub nkaus xwb , ces tub Tis Tsuj thiab tub Tis Npuag nkawd loj hlob los tiav txiv neej qas yawg , ob tug thiaj los nug Nkauj iab thiab Nraug OO nkawd tias niam thiab txiv neb paub lub ntuj dav los ntuj nqaim , Yawm Saub yuav muab lim tiv rau wb , kom wb mus zaws nplooj ntoos los tshuab ua tib neeg kom puv qab ntuj , Yawm Saub hais li no xyov yuav tshuab npaum li cas neeg thiaj puv qab ntuj , neb puas paub tias ntuj dav los ntuj nqaim , Nkauj iab thiab Nraug OO nkawd txawm teb tias wb tsis paub li lauj ob tus me tub , tab sia thaum uas Yaum Saub yuav rov qab mus mas Yawm Saub hais tias 9 lub hnub uas kav ruab hnub thiab 9 lub hli uas kav hmo ntuj ntawd mas yog Qav kaws ua tus tshuab tau 9 lub npuag liab txawm ya mus ua 9 lub hnub , 9 lub npuag dawb txawm ya tau mus ua 9 lub hli , tus yuav paub mas ntshe yog qav kaws xwb , neb mus nug niag qav kaws , nws nyob nram qab zeb uas i no ces , ob tug txawm mus nug qav kaws hais tias qav kaws koj puas paub ntuj dav los ntuj nqaim , qav kaws txawm teb tub Tis Tsuj thiab tub Tis Npuag nkawd hais tias aub !
ob tug me tub lauj yog neb xav paub has tas ntuj dav los ntuj nqaim mas neb rov qab mus tsev , kuv los phem tes phem taw thiab mas cia 3 hnub tom ntej no kuv mus ntsuag los txog seb lub ntuj dav los lub ntuj nqaim mas txhaj le yuav paub .
Ces tub Tis Tsuj thiab tub Tis Npuag nkawd thiaj li rov los lawm tau 3 hnub , ob tug rov qab mus nug dua tias qav kaws koj mus ntsuam ntuj ntsuam teb no lub ntuj dav los lub ntuj nqaim , qav kaws txawm hais tias aub !
tub Tis Tsuj thiab tub Tis Npuag neb yuav kom kuv mus ntsuam ntuj no uas , kuv mus ntsuam ntuj los ntuj nqaim li qho li xub zeb , teb los nqaim li qho li xub ntoos , neej nyob los yuav tsis txaus nyob , dab nyab los yuav tsis txaus txoos lauj , qav kaws hais li ntawd ces ob tug txawm rov qab los nug Nkauj iab thiab Nraug OO ob tug hais tias , niam thiab txiv yog li cas wb mus nug qav kaws hais tias cia 3 hnub hnub qav kaws mus ntsuam ntuj los txog mass li yuav paub hais tias ntuj dav los ntuj nqaim no , tau 3 hnub wb mus nug qav kaws , qav kaws hais tias ntuj mas nqaim nti xub zeb , teb mas nqaim nti li xub ntoos no , wb tsaj qhov muag ntsia ib ncua muag ntuj twb tsis kawg , qav kaws txawm hais tau li ntawd los wb yuav tsis ntseeg , ua li yuav tso dab tsis mus ntsuam ntuj dua , ces thiaj li hais tias cia niag dav dub ntawd mus ntsuam ntuj seb dav muaj tis muaj tw ya tau .
Ces thiaj li mus hu dav dub los txog thiaj kom dav dub mus ntsuam ntuj , dav dub ya peb tis peb ntxees ntuj caum nkauj hnub qab lawm li ntsuj , peb tis peb ntxees teb caum nkauj hnub qab lawm lis loo los caum tsis tau nkauj hnub qab li ntag .
Dav dub rov qab los txog , dav dub thiaj li hais tias tub Tis Tsuj thiab tub Tis Npuag lauj !
yog qav kaws dag neb xwb , ntuj mas dav tis ua dav , ntuj dav li tom caj , teb mas dav li tom ces , kuv ya peb tis peb ntxeees ntuj caum nkauj hnub qab lawm li ntsuj , caum tsis tau nkauj hnub qab li , peb tis peb ntxees teb caum tsis cuag nraug hli qab lawm lis zus yeej caum tsis tau li ntag mas dav tas zog li , ob tug txawm nkaus hlo tug duav quav nyuj los ntau qav kaws , tias ua cas yuav dag tas npaum li , ces nkawd txawm ntaus peb npuag dluav quav nyuj rau qav kaws , ob tug txawm muab qav kaws ntaus tuag .
Qav kaws tuag tas ces qav kaws thiaj nce rov qab mus txog saum Yawm Saub , ces Yawm Saub thiaj li hais tias kav kaws ua cas tsim koj nyob ntiaj teb koj tsis nyob koj los dab tsis , ces qav kaws txawm teb hais tias aub !
Yawm Saub hais rau koj paub , kuv los nov tsis vim li cas vim yog hais tias koj yuav kom tub Tis Ntsuj thiab tub Tis Npuag ob tug mus zaws nplooj ntoos los tshuab ua ib neeg nyob kom puv qab ntuj no ces , ob tug tsis paub tias xyov ntuj dav los ntuj nqaim mas tsis paub tsim noob neej , ces tub Tis Tsuj thiab tub Tis Npuag ob tug txawm kom kuv mus ntsuam ntuj no ces kuv los kuj phem tes phem taw thiab ces ntsuam tsis tau li , ntuj mas nqaim ti xub zeb teb mas nqaim ti xub ntoos .
Ces nkawd siab tsis nqig ces nkawd ho tso dav dub mus ntsuam ntuj dua , thaum uas dav dub mus ntsuam los txog ntua dav dub hais tias ntuj mas dav tej tom caj , teb dav tej tom ces , yog kuv siab phem kuv dag ob tug xwb no ces ob tug txawm ntaus kuv tuag es kuv thiaj li los , kuv yuav los mus nyob saum uas cov hnub thiab cov hli uas kuv puab .
Ces qav kaws thiaj li los nyob hauv lub hnub thiab lub hli , lub hnub thiab lub hli yog nkauj kub nraug cis kaws ua tus tsim tau .
yawm Saub thiaj li nug ntxiv hais tias ua li ob tug muab koj ntau tuag no koj foom li cas rau neeg ntiaj teb , qav kaws teb Yawm Saub hais tias kuv foom has tas thaum kuv qav kaws nyob mas ntiaj teb tib neeg yog nqaij toog txhav hlau , ntiaj teb tib neeg siab tsis zoo muab kuv qav kaws ntaus tuag lawm mas kom nqaij yog nqaij ciab dag txhav yog txhav plhaub mag , tshav ntuj mas kom nqaij ciab dag yaj lis ntsuav , los nag mas kom txhav plhaub mag lov nkig lis nkuav , ntiaj teb txawm dav dav npaum li cas los yog nplooj tsis zeeg mas zoov yuav tsis kaj , leej tib neeg tsis tuag mas ntiaj teb yuav ntim tsis tas , kom neeg txawj mob txawj tuag leej hlob leej yau los kom lawv kuv qab los tib si , kuv foom li no tas ces kuv txawm los lawm , ces Yawm Saub txawm teb hais tias koj txawm foom hais li ntawd los yog nqaum ntuj tsis tso mob ces ntiaj teb yuav tsis tuag .
Thaum uas qav kaws tuag tas lawm ces tub Tis Tsuj thiab tub Tis Npuag nkawd ntsia zoj lub ntiaj teb mas dav heev raws li lub siab xav ntag , ces cia wb mus zaws nplooj ntoos los tshuab ua tib neeg , hnub ib ob tug txawm mus zaws nplooj ntoos los tshuab , ib tug mus zaws tsob ntoo kos zaws , ib tug mus zaws tsob ntoo rhawv zaws , muab sab teg xis tuav muab sab lauj phem zawspov rov rau sab laug xwb xwb ua cas ua tau tib cov tub xwb .
Hnub ob ces ob tug thiaj li mus zaws tsob ntoo lug cov nplooj , xuas sab tes lauj phem tuav xuas sab tes xis zaws pov rov rau sab sis xwb xwb ua cas ua tau tib cov ntxhais xwb .
Ces tub Tis Tsuj thiab tub Tis Npuag ob tug thiaj li hais rau cov tub thiab cov ntxhais uas ob tug muab nplooj ntoos los tshuab ua tib neeg ntawd hais tias nej yuav mus nrhiav txij nrhiav nkawm los ua lub neej kom puv qab ntuj mas cov tub yuav tsum lug toj lug pes mus ntsib cov ntxhais , yog leej twg tus tav lawm mas yuav tsum tau sib yuav ua txij ua nkawm xwb xwb thiaj tas , nim no Hmoob li kev cai mas cov tub thiaj li xij mus nrhiav cov ntxhais xwb , yog vim hais tias mus muab tsob ntoo lug zaws cov nplooj los ua cov tub xwb ces nim no Hmoob thiaj tseem nco ntsoov lug toj lug pes mus nrhiav cov ntxhais .
Li ntawd es Hmoob txoj kev xaiv mem toj , ces tub Tis Tsuj thiab tub Tis Npuag ob tug thiaj li tau hais tseg rau cov tub thiab cov ntxhais uas nkawd tau tsim los ua tib neeg ntawd hais tias nej nyob hauv lub ntiaj teb no yog muaj ib tus tib neeg laus ploj qaug los sis puav 120 xyoo ces nej yuav mus xaiv looj mem mas toj roob hauv pes txawm yuav luag li cas los xij , nej nco ntsoov sab tub yog sab laug lauj phem , sab ntxhais mas yog sab xis , yog li no tej laus txawm tsis paub ntawv los thiaj li piav hais qhia ib txheej dhau ib txheej ib tis dhau ib tis los txog rau niaj hnub nim no .
Zoo li ntawd mas muaj ib cim peb caug twg los tej tub thiaj li xij ua ib lub zam mus nrhiav cov ntxhais xwb ntag , tsis muaj txoj kev uas cov ntxhais yuav tuaj mus nrhiav cov tub ib zaug li .
Li uas tau hais los saum no mas yog Hmoob li noob neej chiv keeb thaum ua ntuj tsim teb xeeb , ntuj tsim tau teb txawm muaj keeb tiv txooj cag lub hauv paus ua neej nyob rau ntiaj teb .
Noob Neej Hmoob Huaj Vam , thaum uas noob neej noob tsav huaj vam coob coob puv qab ntuj lawm ces tub Tis Tsuj thiab tub Tis Npuag nkawd hais tias lub qab ntuj no kub hwv , vim yog thaum nruab hnub muaj 9 lub hnub tawm tuaj kav nruab hnub lawm 9 hnub ke , Hmo ntuj los kuj muaj 9 lub hli tuaj lawm 9 hmo los kav hmo ntuj ua ke thiab , mas ua rau tej qoob loo nroj tsuag tuag tas , av luaj mas tawg pleb pluav yoj txiv nyuj txiv phaws twm poob .
Ntawm cov hnub thiab cov hli ntawd los thaum qav kaws tau tuag tas , qav kaws tseem nce mus nyob hauv cov hnub thiab cov hli lawm thiab , cia wb ua ib leeg ib rab hneev nti , wb nce daum ntawm tsob ntoo suab looj swm mus zov ze ze ntawm rooj ntug tua kom cov Hnub thiab cov hli ntawd poob kom tas tso , tsuas tseg ib lub hnub los kav nruab hnub , tseg ib lub hli los kav hmo ntuj xwb .
Ces nkawd thiaj mus txua hneev nti tau ib leeg ib rab , ces ob tug txawm nce daum tsob ntoo Suab Looj Swm mus zov ntawm rooj ntug tua nkauj hnub thiab nraug hli nkawd .
Nruab hnub ob tug zov tua nkauj hnub yim hnub tua tau 8 lub poob tas lawm , hmo ntuj zov tua tau yim hmo , tua poob lawm 8 lub hli thiab .
Thaum uas ob tug tua 8 lub hnub thiab 8 lub hli poob tas lawm , ces nkauj hnub tshuav ib lub los kav nruab hnub lawm xwb , nraug hli los tshuav ib lub los kav hmo ntuj lawm xwb thiab .
Ces nkauj hnub ntshai ntshai nkauj hnub mus nkauj hnub tsis tawm tuaj li lawm , nraug hli siab tawv nraug hli ntshai tsis heev nraug hli mus nraug rov tuaj , nraug hli maj mam tawm zuj zus ib hmos tawm me ntsis tuaj , nraug hli tawm tawm 15 hmos thiaj li tawm tas , thaum nraug hli nqig rov qab los nraug hli maj mam nqig ib hmos zuj zus thiab , nraug hli nqig rov 15 hmos thiaj li nqig tas thiab .
Ces tub Tis Tsuj thiab tub Tis Npuag nkawd thiaj li hais tseg rau cov tub thiab cov ntxhais uas nkawd zaws nplooj ntoos los tshuav ua tib neeg hais tias , nej ntsia rau saum lub hli nej pom lub hli ib hmos loj zuj zus tuaj ces nej hu ua hli xiab , thaum twg nej ho ntsia pom lub hli ib hmo yau zuj zus ces nej hu ua lub hli nqig , hos yog thaum nej pom lub hli kheej kheej loj sib hluag es yog lub hli nra , ces nim no Hmoob thiaj li huv lub hli raws li nkawd qhia ua hli xiab , hli nqig , hli nra .
Ces nkauj Hnub ntshai nkauj hnub mus nkauj hnub tsis tawm tuaj li lawm lauj !
lub ntiaj teb mas ntuj tsaus nti cuag li qhov txos tsis pom kev ua noj ua haus li lawm lauj , ces tub Tis Tsuj thiab tub Tis Npuag nkawd thiaj li mus nug tas nrho tej tsiaj txhu tib si tias seb leej twg paub hu nkauj hnub kom nkauj hnub tawm tuaj , ces nkawd txawm mus nug tej tsiaj ib tug dhau ib tug , nug txog tus twg los hais tias tsis paub tus yuav paub ces ntshe yog qaib xwb , nug tus twg los hais li ces nkawd thiaj mus nug qaib tias , qaib koj puas paub hu nkauj hnub kom nkauj hnub rov tuaj , qaib teb tias ov thaum neb tsis tau muab nkauj hnub lawv tua mas thaum yuav kaj ntug txoj sab ntuj deeg peb teg kuv lub siab mas tos nco xwb ces kuv twb qua hu nkauj hnub lawm , mas deeg peb zaug ces kuv qua hu nkauj hnub peb zaug ces ntuj txawm kajntug ntag , ob tug txawm hais tias yog li no koj txawm pab hu seb nkauj hnub puas tawm tuaj , ua li puas tseem deeg koj lub siab thiab , ces qaib teb hais tias tseem deeg deeg me me thiab tab sis kuv qua hu tsis tuaj li lawm nev , nkawd txawm tias yog li no yuav ua li cas es koj thiaj li yuav hu tau nkauj hnub rov tawm tuaj , qaib txawm teb tias aub yuav kom kuv hu tau nkauj hnub tawm tuaj mas neb txua tau ib lub zuag kub rau kuv ntoo , mas thaum twg kuv lub zuag kub liab mas kuv li hu mas nkauj hnub thiaj li yuav rov tawm tuaj laus .
ces nkawd thiaj li mus txua tau ib lub zuag kub rau qaib ntoo , qaib tsis txawj ntoo ces qaib muab tus hniav zuag tsa rao saum , ntoo lub qwb tuaj hauv , nkawd tos tos qaib lub zuag kub liab ces qaib thiaj li hu ces nkauj hnub thiaj rov tawm tuaj ziab lub ntiaj teb noob neej noob sim txhua .
Ces thaum uas qaib hu tau nkauj hnub rov tuaj li qub lawm ces ces qaib hais tias yog tias sab ntuj deeg es kuv qua peb tsig ntuj kaj ces yog kuv hu nkauj hnub , hos yog ib tag hmo ntuj deeg es to nco kuv qua ces yog ntiaj teb yuav muaj xwm , mas thaum nruab hnub sawv ntxov los kuv yuav hu , thaum nkauj hnub yuav mus , hnub qaij ntawd los kuv yuav xa nkauj hnub mus nkauj hnub ho rov tuaj , hais li ntawd .
Thaum ua nkauj hnub rov tuaj txhua txhua hnub li qub lawm lauj , ces tub Tis Tsuj thiab tub Tis Npaug nkawd cov tib neeg nplooj ntoos ntawd thiaj tau zoo lub neej ua nyob ntiaj teb , ntev mus ces neeg huaj vam coob tuaj puv qab ntuj ces txawm pib ua neeg phem lauj , koj deev kuv poj , kuv deev koj poj , koj tua kuv kuv tua koj ua phem ua qias , ces yawm saub tsis nyiam ces yawm saub txawm nqig tuaj saib na has aub ua ciav cov neeg nplooj ntoos no tsis zoo , Yawm Saub txawm mus hais rau Lej Lwg Thiab Rhwv Mis nkawd ob tug me nyuam ntsuag ntawd tias neb mus hais rau neeg qab ntuj no tias xya niaj xya xyoo mas dej dag yuav nyab qab ntuj kom neeg ntiaj teb ceev faj rau lub caij uas puv xya niaj xya xyoo ntawd , no ces nkawd txawm mus hais rau tib neeg thoob qab ntuj , nkawd txawm mus hais li Yawm Saub hais ces cov neeg nplooj ntoos txawm tsis ntseeg nkawd , txawm cem nkawd tias neb ob nyuag ntsuag chab ntsuag twv no , neb nim yuav paub tus dab tsis naj , neb twb tsis paub tias ntuj twb qhuav tau xya niaj teb twb qhuav tau xya xyoo , pov noob qoob twb tsis nrhau cag , pov noob loo twb tsis nrhau kaus lawm es nim yuav hais tias dej dag yuav nyab qab ntiaj teb no , neb dag xwb mas lawv hais li ntawd rau nkawd , ces nkawd rov los txog tsev ces nkawd thiaj li rau siab ntso txua lub Nruas Daj tau xya niaj xya xyoo , nkawd txuas tau lub Nruas Daj loj txaus nkaus nkawd nyob thiab pw hauv lub Nruas Daj .
Ces puv yeeg xya niaj xya xyoo , aub ua ciav Yawm Saub ts nag nqig los nag xauv npo tau xya niaj xya xyoo tsis tu li lauj , ces dej dag nyab ntiaj teb tiag tiag li lauj , nkawd ob nug muas thiaj mus nyob rau hauv lub Nruas Daj , lub Nruas Daj thiaj ntab yuj yees mus rau saum ntuj thiaj mus tsoo ntawm nkiav npoo ntuj rov ntuj ntoog , ces Yawm Saub thiaj tawm tuaj xauj , aub ua ciav pom lub Nruas ntab mus tsoo rau ub tsoo rau no nrov ntuj ntwg , Yawm Saub txawm mus npo tau lub Nruas los , Lej Lwg nkawd thiaj hais rau Yawm Saub tias aub dej dag nyab qab ntuj mas neej noob tuag tu noob , noob nej mas tuag tu tsav lawm lauj , ces Yawm Saub hais tias awb neeg ntiaj teb siab phem tuag tas ces cia kuv mam kom yawm Xob thiab Xob Yawm nkawd muab hmuv tooj nkaug li nkuav kom dej dag ntwg li tshuav , muab hmuv hlau nkaug li nkaws es kom dej dag ntwg lis ntsaws , ces Yawm Saub thiaj li hais Xob yawm muab hmuv tooj teg tej kis zeb ces dej dag nqig lawm zaj laug teb lawm , teg rau tej kis hav ces dej dag nqig lawm zaj laug nrag lawm , ces aub dej nqig tas ces Yawm Saub tias neb rov mus lawm ntiaj teb neeb mus ua vaj ua tsev ua nkuaj tsiag nkuaj txhu kom txhua nrho li thaum neb nyob ntiaj teb es neb muaj , es kuv yuav muab tej tsiaj txhu qoob loo txhij txhua rov rau neb nqa mus tsim lub neej rau ntiaj teb , no ces nkawm thiaj los rau ntiaj teb los tsim tau vaj tsev , nkuaj tsiaj nkuaj txhu txhab qoob loo ib puas tsav yam tiav tas ces neb rov tuaj kuv li mam muab cov tsiaj rau neb coj qov mus hais li no ces , ntawm thawj tom neeg mas los xaus kiag rau thaum dej dag nyab no lawm , thawj tom neeg uas tub Tis Tsuj thiab tub Tis Npuag nkawb zaws nplooj ntoos los tshuab ua neeg , ces txij li tom neeg uas Lej Lwg thiab Rhwv Mis nkawd tsim los ces yog peb tom neej nim no ntag .
Ces nkawd los ua tau vaj tses nkuaj tsiag nkuj txhu tas , txhab qoob loo tiav tas , ces nkawd txawm rov qab mus cuag Yawm Saub , Yawm Saub txawb muab ib lub nyuag yau zog rau tus muam Rhwv Mis nqa , muab lub loj zog rau tus nus Leg Lwg nqa , neb nqa mus os nyhav pis tsawg los neb ua tiag puab ua tiag peem , ua tiag nqa ua tiag ntxeem , mus txog tsev mas neb mam qhib , tsis txhob lam qhib tom tej kev ces kuv pab tsis tau neb lawm laiv , nkawd nqa los ua cas es lub nyuag txws xwb es yuav nyhav tas npaum nqa tsis taus li , Rhwv Mis yog tus muam ces nyhav pes tsawg los ua siab ntev ua tiag nqa los txog tsev nws mam qhib .
Qhib ces ua ciav yog tej tsiaj txhu , nyuj twm , qaib npua , dev os , nees , txhua yam tsiaj nyeg ces nyias nkag nyias nkuaj lawm , cov ntawd txawm seej , ces txog tom kev xwb ces Lej Lwg uas yog tus nus siab luv me ntsis ces txawm hais tias nyhav tas npaum no nqa tsis taus lawm , yog dab tsis nyob hauv sim muab qhib saibseb , Lej Lwg muab qhib kiag ces haub cov tsiaj tawm khiav tas nrho lawm lauj tshuav tib tus nyuag tshig tawm ua qab ces Lej Lwg thiaj tsawv nkaus tus ntawd txim kub , ces tus ntawd tseem nti nti ua kub ntswj tas los tsis tso li ntag , coj los tso nrog Rhwv Mis cov nyob ua ke los tseem tsis nyob li thiab , ua tus me xu duj das mus pw rau tim tej ntug zos thiab xwb , es nim no thiaj li muaj ib cov tsiaj qus , cov tsiaj qus ntawd thiaj li muaj tshaj ntau rua peb cov tsiaj nyeg , yog li no muaj qhov nov mas thiaj muaj ib cov tsiaj qus ib cov tsiaj nyeg , ces cov tsiaj qus ces yog Lej Lwg cov , cov tsiaj nyeg mas thiaj yog Rhwv Mis li , ces Lej Lwg thiaj mus hais Yawm Saub ces Yawm Saub tias kuv pab tsis tau lawm ov , nim no kuv twb kom tsis txhob qhib , cov uas nim no koj ua dim ntawd mas nws ntshai ntshai koj li lawm ov , yog nws pom lwm yam tsiaj mas tsis ua cas , yog pom cov uas hauv pliaj thais theem zoo li koj thag mas pom tsis tau li lauj , yog koj yuav noj mas koj yuav tau ua hneev mus tua xwb mas thiaj tau , yog tsis li ntawd mas koj yeej ntes tsis tau los tua noj li ov , ces Lej Lwg cov tsiaj ces yuav noj thaum twg ces thiaj coj Hneev mus tua nkaus xwb , Rhwv Mis cov mas seej , tab sis yog yuav tua tus twg noj mas yuav tau hais Rhwv Mis kam mas li tua tau , no mas nim no tej tsiaj nyeg leej twg txawm tus tau ib pab coob coob los , yog yuav muab tua noj mas yuav tau hais nug tus poj niam kam mas li tua tau , mas yog li no .
Ces aub Lej Lwg ntim txuj mus nrhiav nkauj rau qaum ntuj ov tau xya niaj los tsis muaj nkauj , Rhwv Mis ntim ci mus nrhiav nraug rau qab ntug tau xya xyoo tsis muaj nraug , nkawd thiaj rov mus nug Yawm Saub hais tais Yawm Saub aub noob neej tuag tu noob , neej noob tuag tu tsav lawm lauj , ntim txuj mus nrhiav nkauj rau qaum ntuj tau xya niaj tsis muaj nkauj , Rhwv Mis ntim ci mus nrhiav nraug rau qab ntuj tau xya xyoo tsis muaj nraug li yuav ua cas , Yawm Saub hais tias noob neej tuag tas lawm ces , Lej Lwg koj mus puag zeb txiv es Rhwv Mis mus nqa zeb niam , neb ib leeg mus ib sab toj es dov zeb txiv thiab zeb niam hos rau nram tiaj hos zeb txiv khwb zeb niam ua ib pawg ces neb mus nriav neb ntawv cej ntshoob txis neb ua ib nkawg , zeb txiv khwb zeb niam ua ib txig ces neb nrhiav neb ntawv ncig kos es txis muab neb ua ib yig , es noob neej thiaj li yuav puv qab ntuj , nkawm txawm nqa txhib zeb li hais ib leeg mus ib sab toj dov los ces , tus muam dhia tsis taus , tus nus dhia taus ces tus dhia ua ntej mus txog , tus nus txawm muab ob txhib zeb coj los tso khwb ua ib txig , ces tus muam dhia lawv qab los txog ntsia ua ciav khwb ua ib txig tiag lauj , ces nkawm los nrhiav ntawv cej tshoob ntawv ncig kos no , uab thaum wb yog tub ntsoj ntxhais ntsuag es ntawv cej tshoob ntawv ncig kos wb tsis nqa lauj , nkawm mus nug Yawm Saub , Yawm Saub tias aub neb ntawv cej tshoob mas ntshe dej dag ntsoob nqig rau zaj laug teb lawm , neb mus hais neb cov tsiaj seb le twg yauv mus nqa tau .
NKawm thiaj li los hais nkawd cov tsiaj ces twm txawm hais tias twm mus tau dej ces cia twm mus nqa , nyuaj los nyuj hais tias nyuj zog loj cia nyuj mus nrog twm mus nqa , ces nyuj thiab twm thiaj nqis hauv pas dej mus txog zaj laug teb , ua ciav ntawv cej ntsoob ntawv ncig kos nyob hauv zaj laug teb tiag , ces zaj laug muab tau ntawv cej ntsoov ntawv ncig kos rau nkawd nqa los tiag lauj , thaum nkawd los twm mus taus dej twm los hauv qab thu los twm ntshai tsam ntub dej twm muab npuav hauv qhov ncauj twm txawm muab nqos lawm , nyuj los txog ntawm rooj tsuas dej loj nyuj ntshai nyuj muab npuav ntawm qhov ncauj , nyuj ncav ncav nyuj muab nqos lawm thiab , thaum nkawd los tshwm saum nruab nqhuab no ces , nyuj nug twm tias koj puas nqa tau twm tias twm muab nqos lawm , twm hos nug nyuj los nyuj hais tias nyuj los dej loj nyuj ntshai nyuj ncav ncav nyuj muab nqos lawm .
Thaum nyuj thiab twm los txog ces Lej Lwg thiab Rhwv Mis nkawd nug tias neb mus nqa pus tau ntawv cej tshoob ntawv ncig kos , ces nyuj thiab twm hais tias aub tau wb los wb ntshai ntub dej hwv wb muab nqos lawm , nkawd thiaj li mus hais Yawm Saub tias Yawm Saub lauj , wb kom nyuj thiab twm mus nqa mas nyuj thiab twm ntshai ntub dej nkawd muab nqos rau hauv plab lawm , ces Yawm Saub thiaj hu nyuj thiab twm mus hais tias neb muab nqos lawm mas neb ntuav ov , neb ntuav kom tau nkawd ntawv cej tshoob , ces nyuj thiab twm ntuav ntuav tsis tau tawm los li ces Yawm Saub thiaj tias yog neb ntuav tsis tau mas neb txawm noj tau ib plab los neb yuav tau ntuav tas mus lub neej seb neb puas ntuav tau nkawd ntawv cej tshoob los .
Ces nim no nyuj thiab twm noj tau ib plab los thiaj ntuav rov los seb puas tau ntuav los los tsis tau li ces thiaj ntuav tas zog li , Yawm Saub yeej foom tseg li ntawd tseg es nim no nyuj thiab twm thiaj zog zaub , ces ntawv cej tshoob tsis tau lauj , ces neb rov mus ntim txuj ntim cis es neb mus nug zaj laug saib tshuav dab tsis rau neb coj los ua tshoob .
Ntim txuj ntim ci no mas yog ua zam , nkawd hais tias wb yuav ua cas mus lawm zaj laug teb , Yawm Saub hais tias tsis ntshai los mas neb mus txog tom rooj tsuas xwb ces neb hu ces luag cim civ yuav tawm tuaj .
Ces nkawd los ntim txuj ntim ci ces aub nkawd txawm mus txog tom rooj tsuas ces hu zaj laug , aub zaj laug lauj nyuj thiab twm tuaj nqa ntawv cej tshoob ntawv ncig kos , nyuj thiab twm muab noj poob rau hauv nkawd plab lawm , tshuav dab tsis rau wb coj mus ua tshoob , koj tuaj qhia wb lauj , ces zaj laug tawm plaws tuaj tus hwj txwv plaub hau dawb paug tuaj , zaj laug hais tias aub yog li ntawd no ces cias kuv mam mus muab txoj siv ceeb rau neb ua puav pheej , zaj laug mus nqa hlo txoj siv ceeb thiab lub kaus dub tuaj , zaj laug tias kuv muab txoj siv ceeb rau neb coj mus ua puav pheej , thiab muab lub kaus dub kaus lis yeev no rau neb roos neb rov qab es lej laug qas neeg thiaj tsis tav neb txoj hauv kab , roos neb rov mus tsev es tsog lej tsog laus thiaj tsis tav neb txoj hauv kev , es noob neej thiaj yuav puav qab ntuj , es no kuv muab zaj qeej no rau neb coj mus tshuab ua tshoob , kuv mam qhia zaj qeeg rau neb muab tshuab kom tau ua zaj qeej tshoob , kuv mam qhia zaj tshoob rau neb coj mus ua tshoob , zaj laug hais li no ces , zaj laug thiaj qhia nkawd txog zaj qeej tshoob , thiab cov zaj tshoob txhua yam rau nkawd coj los ua tshoob , ces nim no Hmoob thiaj nqa lub kaus thiab txoj siv ceeb no los ua puav pheej no mas yog Lej Lwg thiab Rhwv Mis nkawd tsim rau peb Mhoob nqa los txog hnub no , mas zaj qeeg thiab zaj tshoob no mas yog zaj qhia , mas thiaj muab hu ua zaj tshoob thiab zaj qeeg no puag thaum ntxov ub los , ces nkawd tau cov zaj no los tis tshoob tis kos tas lawm lauj , ces thiaj muab txoj siv ceeb los ua puav pheej , es thaum ub mas tsuav yog pov ib nyuag yam khoom rau tus ntxhais ntawd , tsuav yog tus ntxhais txais yam khoom ntawd ua puav pheej lawm ces , mus hais ces nug tus ntxhais yog tau txais luag khoom lawm ces yuav tau yuav xwb ntag , ces tsis muaj txoj cai los hais , qhov khoom ntawd txawm yog txoj cai lawm ntag , tsis sib nyiam tiag tiag tsis txhob lam txais luag khoom , yuav dia tsis dim , ces Hmoob thiaj coj li ntawd los .
Ces nkawd los txis tshoob txis kos tas ces , Yawm Saub txawm hu nkawd rov qab mus nrog Yawm Saub tham , nkawd mus txog ces Yawm Saub hais rau Rhwv Mis tias Rhwv Mis hais tias neb yog nus muag txis tshoob txis kos tas ua txij ua nkawm lawm , kom koj muab koj tus txiv tua no koj pua tua , Rhwv Mis tias uv tua xwb ntag los mas txaj muag tas npaum yog niag nus muag xwb es , ces Yawm Saub tias tau lawm lauv , Yawm Saub ho mus hu Lej lwg los tias Lej Lwg neb txis tshoob txis kos tas lawm kom koj muab koj tus poj niam tua pov tseg no koj puas kam , Lej Lwg tias haub tsis kam li lauj , kuv ntim txuj mus nrhiav nkauj rau qaum ntuj tau xya niaj twb tsis muaj nkauj es , yog yus poj niam es yus hlub tas npaum es yuav tua ab tsis , tsis tua ov , ces Yawm Saub thiaj hu Rhwv Mis los tias Rhwv Mis koj siab phem ov , yog kom koj tua koj tus txiv ces koj tua ntag , kuv nug koj tus txiv tias nws puas tua koj , nws tias nws hlub koj tag zog li , yog li no mas neb nqis rov mus ua neej lawm ntiaj teb , Rhwv Mis koj mas yuav cia tuaj theem qis ov , koj tus txiv tuaj theem siab , es neb lub neej thiaj zoo ov , mas kuv yuav foom kom neb tsim noob neej huaj vam kom puv qab ntuj , tab sis thaum koj yuav xeeb me nyuam mas koj siab tsis zoo ov yuav tso dej liab ntxuav koj lub cev tag mas koj thiaj li xeeb tub thaum koj yuav tau koj tus me nyuam mas koj yuav mob qhuav siab qhawv npaum li uas nim no koj tus txiv mob siab rau koj ntag ov hais li no tseg , li no tej neeg thiaj coj li ntawd los lawm , leej twg yog tias ua ib nkawm niam txiv , tus niam ua neej tsis tshua saib taus tus txiv , mas ob niam txiv ntawd ua neej yeej tuaj qab tsag , tus niam hwm hawm tus txiv me ntsis ob leeg sib pab ces yim ntawd thiaj li ua neej zoo , yog li no thaum Yawm Saub yeej foom tseg lawm .
Ces nkawd los ces Rhwv Mis txawm xeeb ib plab me nyuam , thaum tau los ua ciav tib lub kheej li lub taub twg , ces nkawd txawm kus nug yawm saub tias , Yawm Saub ua cas wb tau ib tus nyuam mas tsis zoo me nyuam , zoo li lub taub twg kheej kheej xwb , kov mas kuj ciaj sia thiab tab sis tsis muaj ntsej tsis muaj ntswg , ces Yawm Saub txawm tias awb ntawd yog neb yuav pom neeg puv qab ntuj , kuv mam qhia rau neb mus ua , sab no yog hnub tuaj , sab no yog hnub poob , sab pem yog tom peg , sab nram yog tom taug , neb rov mus txog tsev neb muab hlais ua 4 daig loj pov rau 4 ceg kaum ntuj mas tshuav cov neb muab hlais tas huv tib sis ces neb pov thoob plaws rau hnub tuaj , hnub poob , tom peg , tom taug tib sis ces neb mus pw ib hmos tas kig ces neb li mus xyuas , neb li muab lawv tis npe xwb los mas , ces nkawd rov los muab hlais raws nraim li Yawm Saub hais thiab muab pov raws nraim li ntawd tas , ces nkawd txawm pw ib hmos tas kig nkawm mus xyuas na has ua ciav muaj neeg mas rauv taws ncho pa auv niab , tsev npog luas puv nkaus tom peg tom taug , hnub tuaj hnub poob , nkawd txawm muab lawv tis npe tas , ib tus hu ua Hawj , ib tus hu ua Thoj , hu ua Lauj , hu ua Lis , hu Tsab , hua ua Vaj , hu ua Xyooj , hu ua Yaj , hu ua Vwj , hu ua Haam , hu ua Khaab , ces nkawm txawm rov qab mus nug Yawm Saub dua tias , aub wb muab hlais li koj hais muab pov raws nraim li koj hais ces , tas kig txawm pom neeg nyob npog luas puv nkaus li lawm tiag , no ces Yawm Saub txawm hais tias yog li mas neb mus muab lawv ua xeem , thiaj zoo tis tshoob tis kos , vim thaum neb yog nug muag es thiaj tau me nyuam zoo li ntawd .
Ces nkawd txawm rov los muab cov neeg ntawd tis ua xeem , nkawd los txog nkawd txawm tias aub Yawm Saub hais li tab sis tsis paub muab tis ua xeem li es yuav ua cas nes , ces nkawd thiaj tias yog tsis paub tis ces cia wb muab hu raws li lub npe xwb , ces nkawd txawm muab tus hu ua Lis ua xeem Lis , tus hu ua Vaj ua Xeem Vaj , tus hu ua Hawj ua xeem Hawj , tus hu ua Tsab ua xeem Tsab , tus hu ua Yaj ua xeem Yaj , li ntawd mus txhua nrho cov npe tib si , nkawd ho rov mus hais rau Yawm Saub tias , koj yuav kom wb muab tis npe hu kom muaj xeem no mas wb muab tis cov xeem tiav tas lawm , Yawm Saub tias yog li ces zoo los mas , tab sis neb mus hais rau lawv es txij no mus mas kom xeem no yuav xeem tom xwb es thiaj paub zeem neej zeem tsav , tib lub xeem mas tsis pub sib yuav , es thiaj tsis tau me nyuam zoo li neb tus me nyuam ntawd , ces nkawd thiaj qov los hais rau lawv tias nej mas nyias yuav nyias xeem tsis tau , cia xeen nov yuav xeem tom xwb , Yawm Saub hais li ntawd , no ces peb cov Hmoob txawm yuav raws nraim li Yawm Saub qhia los txog rau niaj hnub nim no , es thiaj caiv yus lub xeem tsis sib yuav .
ces covneeg txawm huaj vam coob coob tuaj lauj ces cov tib neeg rov ua siab phem li tiam uas dej dag nyab thiab lauj , ces nkawd txawm ntshai ces nkawd thiaj nce rov mus nug Yawm Saub tias aub cov neeg rov qab ua siab phem dua lawm es yuav ua cas , tsam dej dag rov nyab qab ntuj dua koj yuav hais li cas , Yawm Saub txawm hais rau nkawd tias tsis ntshai los mas neb rov mus tsev , dej dag yuav tsis nyab qab ntuj lawm , kuv twb kom xob yawm muab hmuv tooj hmuv hlau nkaug ntiaj teb to ua qhov tas lawm , dej dag yuav tsis nyab qab ntuj lawm , mas ntiaj teb tsuas tso hluav taws kub lawm xwb hais li no tseg , ces nkawd thiaj rov los ua neej rau ntiaj teb , es nim no peb pom tej lub qhov av to cub lug rau hauv ub lawm ces Hmoob thiaj hu ua qhov ntuj , vim thaum yog ntuj tua ua qhov tas .
Qhov ua ua dab tsis txaum , thiab raug lwm tus liam plaub mas Hmoob ib txwm yeej hais tias muaj ntuj nyob saum no mas vim yog Yawm Saub yog tus plia puab lub ntuj , es sawv daws ua dab tsi , tsis ncaj los thiaj hais tias muaj ntuj nyob saum .
dhau ntawd los ces noob neej txawm ncau mus ua ntau yam neeg puv qab ntuj los rau niaj hnub no .
tseem tshuav qee yam txua thiab tab sis tso tseg xaus li no xwb .
YTK YTK , Koj zaj dabneeg no mas ntev kawg li kuv tseem pheej nyeem tsis tau tag li .
Ua tsaug uas koj tseem siv sijhawm los teb kuv cov lus nug .
Qhov tshwjxeeb tshaj yog koj kuj tsis chim rau kuv cov lus nug koj thiab .
Txhais tau tias zoo kawg li lawm .
Cia kuv rau rau siab nyeem kom tag tso kuv li mam nug koj dua .
Qhov teebmeem mas yog cov niag ntawv Hmoob no nyeem tsis tau ceev li .
lha PY Iha , Coob tus twb teb koj lawm , tabsis tshuav lawv tsis tau teb hais tias Sivyis tsis yog tshuav dabneeg xwb .
Nyaj koj yuav tau hnov txog lossis pom kev ua neeb ua yaig lawm yuam .
Cov txivneeb / niamneeb txhua tus hu lawv tus kheej ua Sivyis .
Qhov uas lawv hu lawv tus kheej ua Sivyis possible yog li phooywg YTK thiab Yaweh lawv piav , hais tias cov txiv / niam neeb tus great greatELIPSISTOKEN .
grant master rau fab ua neeb ua yaig yog Sivyis .
Yog li ntawd lo lus Sivyis no thiaj li rais lo ua ib lo lus uas txhais tau hais tias " tus txiv / niam neeb " .
Qhov kuv hais no phoojywg YTK kiag los nws yeej tsis tshua agree , tabsis qhov no yog qhov fact .
Kuv yeej tsis tau hnov dua cov txiv neeb refer nws tus kheej rau nws lub npe losis rau lo lus " kuv " , lawv yeej always refer lawv tus kheej ua " sivyis " .
Qhov kuv hais los no phoojywg YTK rated as " ooo try " .
Meaning , kuv hais lus li menyuam yau .
Tabsis nws yog fact , tsis yog mythical story los yog legend hais tias txhua txhua tus txiv neeb hu nws tus kheej ua " Sivyis " .
HL PY Hmoob _ lao , Koj hais yeej raug lawm thiab , Hmoob ua neeb Hmoob yuav tsum tuav Siv Yis lub npe rau qhov Siv Ys muaj fwj chim fwj huaj loj heev los ntawm Yawm Saub , mas leej twg ua neeb los yuav tsum tuav Siv Yis lub npe kom dab ntshai , Dab yeej ib txwm ntshai Tooj Nchai Siv Yis , ib yam li peb noj mov peb ua Vajtswv tsaug , los lus kawg xaus peb xaus rau Tswv Yesxus amen no , rau qhov Yesxus yog tug uas muaj fwj chim thiab paub ntuj lus txawj kho mob rau lub caij Yesxus tseem nyob , ces txhua tus thiaj hais lus qhov xaus ces xaus rau Jesus .
YTK ytk , Koj cov lugntsuag nuav kuj yog dluav moog rua tej kws tam laug nyob rua huv nplog teb hau has rua puab tej mivnyuas noog .
Kuv yeej nov feem ntau lawm hab .
Qaav kaws , laj lwg rhwv mim ces kuv nyav nyuas tuaj nov rua tim meskas teb hab nyeem koj cov lugntsuag nuav .
Saib moog rua qhov luj , moob lubneej , kev xaav , hab kevntseeg yeej moog yuav thooj le cov tuabneeg Israel hab .
Ntau yaam kuj txawv .
Txawmyog le ntawd los , feem ntau ntawm tej lugntsuag nuav ( vim peb tsi muaj ntawv sau tseg ) peb txhaj le muav pev rua Suav hab cov tuabneeg Israel .
Suav le ces ntseeg taag puastsaavyaam le tej lugntsuag koj has nuav .
Israel le ces coj koj noob neej rovqaab moog cob rua Vaajtswv ( tug tsim taag puastsaavyaam ) .
Moob tej lugntsuag kuj yog ib hom twj siv lub cobqha mivnyuas txuj lub neej , paub txug tej xwmtxheej kws muaj nyob puagncig hab paub ntshai yaam lub qhovmuag tsi pum .
Muab las rua txheejtxhab nuav ces , Moob yeej muaj tej kevxaav ntawd tub heev le ( deep psychology ) .
Muab has lug ces Suav kuj nyam txug Moob lub tswvyim kws has txug ntuj tsim teb tsaug ntawd .
Meskas kuj nyam Moob lub tswvyim kws qha tug tuag lub neej rua cov tseem muaj sa hab taw kev rua nwg tug nplig moog thawj thab .
Qhov kws ua rua phaum moob tshab nwgnuav totaub nyuab hab txaisyuav tej lugntsuag nuav lug ua Moob le keebkwm ces yog ib qho nyab kawg .
Yog txaisyuav ua kev teebhawm los kuj yog ib qhov xaav nyuab kawg le hab .
Txaisyuav le paajfuam kuj yog ib qho kws luas lwm haiv neeg kuj qhuas txug peb Moob lub neej qub-qub ( ancient people ) thau u lug lawm .
Muab has rua huv fwjhuaj , fwvcheej , fwjchim ces yeej muaj lug sis caam ntaag .
Muab has rua huv lub neej ibtxwm coj , keevkwv , lugntsuag ces Suav muaj tej ntawd taag lawm hab .
Qhov nyuab yog paub tsi meej hastas , tej lugntsuag nuav yog peb le tag lov , losyog peb Moob muab lub neej tsiv Suav rog moog nyob lawv roob lawv haav lug has ua lugntsuag rua tej mivnyuas noog xwb .
Yawm saub , Suav muaj lawm .
Zaaj laug los suav muaj lawm .
Qaumntuj yog fuabtais Suav ntaag Tuabneeg nplajteb yog pejxeem losyog Moob ntaag Ntawv noj ntawv haus ces Suav tej ntawv tso cai ntaag Tej has rua sau toj nuav yog ntawm nqaj tawv le Moob tau ua lub neej seev quasyeeg tau le 4 - 5 txheeb xyoo lug nuav .
Ntawm saab ntsujplig ( tuabneeg moog lug tau rua sau ntuj ) yog ib qhov kws xaav nyuab kawg .
Txawm yog cov tuabneeg Israel los yeej muaj le zaaj lugntsuag koj has nuav hab .
Qhov txawv ces puab muaj ntaubntawv , muaj lub neej , keebkwm , hab muaj lugntsuag , ces puab tej paajfuam ( myth ) ntawd txhajle dlhau lug ua ib hom lugntsuag kws txua tau txuj lw kuas noob neej moog cuag tau YHWH ( tsi yog npe ) .
Tamsis Meskes tis ua Yahweh , Moob hu ua Vaajtswv , phaum laug hu ua Yawm Saub xwb .
Tej lub caij kuv kuj xaav tsi txhoob txug qho zaaj lug kws koj has rua huv nuav xws le zaaj koj has rua Hmoob-Lao nuav .
Qho zag koj kuj nyam txug Yesxus zaaj hab .
Ntau zag koj kuj hastas Moob zaaj txhajle yog xwb .
Yog koj txuas tau kuas Moob tej lugntsuag kws yog paajfuam ( myth ) ho lug nyob ze zog rua sau neej nuav es tsi txhob yog nyob rua tam neej hab dlaab sis cuag tau hab hos totaub yoojyim rua tam toqaab dlej dlaag nyaab qaab ntuj ces , kuv xaav hastas tsi muaj leejtwg yuav noog koj ua tej zaaj nam xu quasdlaag le .
Tony , hais txog tej txuj Hmoob keeb kwm Hmoob ces yeej zoo kawg rau Hmoob lawm , tsuas yog Hmoob tu ncua tsis muaj ntawv sau tau li 5000 tawm ntau xyoo lawm es muaj ib txhia thiaj saib tsis tsham muaj nuj nqis xwb uas , lwm haiv neeg tseem tuaj kawm Hmoob tej kev txawj kev paub ntawm Hmoob coj mus yuav Doctor li ntawd los muaj coob .
Nyob li phau Bible lo kuv yeej tau thoob plaws lawm , yeej hais tau tu ncab ntu ncuas ua ntej ua qab thiab , rau qhov tias ib tug neeg txawj ntse tuaj sau ib cov lus rau hauv phau ntawv , taub muab tag nrog sawv daws cov tswv yim coj los lo ua ib phau Bible loj li ntawd .
Nyob li Siv Yis tiam neeg yeej zoo haum rau Siv Yis lub caij los cawm neeg .
Buhda los yeej zoo haum rau nws lub caij , Jesus los yeej zoo tib yam thiab , tab sis muag ib tug mas yog Hmoob tug cawm seej .
Hmoob thiaj tuav nws npe SIV YIS SIV YIS no tas li .
Kuv le ces kuv tsis xyeej tej yam kws puab has nkhaus quas ceeg rua kuv le , txawm puab has los kuv mam has rov qaab nug saib puas qhov kws puab has yog dlaab tsis , has kom tau qhov tseeb tes kuv le tsum .
YTK ooo !
try HL , kuv totaub koj cov lus zoo .
Nyob Loojceeb kuv twb pom ib tug siv yis tuaj ua neeb kho niam tojxeem ELIPSISTOKEN . . tsis nco qab nws npe lawm .
Tus siv yis kuv pom no mas nws 2 lub qhovmuag los los kuamuag kawg li , nws yeej nqa rawv ib txoj phuam so tas mus li xwb .
Tabsis nws ua neeb txawv li peb cov Hmoob uas niaj hnub nim no ua .
Nws tsis lam tshee thiab ntaus nruas li cov nim no .
Kuv ntseeg tau haistias Hmoob yeej muaj siv yis tiag , tabsis hov yuav haib npaum li YTK piav no mas kuv ntseeg tsis tag .
lha Tony hab Lha , Meb puas ncu qaab tej laug tis lug nruag le caagELIPSISTOKEN .
" lug nruag lug nriv-nrawv tso quav puv tog thawv , lug nruag lug nriv-nru tso quav puv tog tsu . "
Tony , koj yog ib tug nyam-nyam txhais lug Mhoob , koj sim txhais seb qhov kuv has hov txhais le caag .
noogdlej noogdlej , Ua cas koj tseem yuav tuaj stir lub hniag pasdej no kom nro thiab nas ?
lha Hla , YTK , thiab nej sawv daws , Kuv saib zoo li nej cov tuaj hauv no twb yog ib co neeg paub tab tej zaum tseem txawj ntse kawg txog kab ke Hmoob lub neej qub qub yav pog txheej thaum ub ( era without high technology ) thiab kab ke Hmoob lub neej tshiab niaj hnub nim no ( new era with high technology ) kawg los tshav .
Tiamsid los tham txog tej lus no , nej yuav los sis cav hais tsis sis haum li .
Xyov yog nej txhob txwm ua neeg cav ncauj los yog nej tus kheej yeej coj li tiag .
Cov lus kuv xav hais yog li no : 1 .
Los lus " dab neeg " ua cas tseem muaj tej tus muab coj los txhais hais tias yog lus hais " Dag Neeg " los yog lus hais txog " Dab thiab Neej " .
Vim li cas nej hos muab los lus " word " no coj los txhais li ub li no kom confuse Hmoob cov lus hais .
Raws li sawv daws yeej to taub " dab neeg " yog hais txog ib zaj lus tau tshwm sim either xev coj los hais kom lom zem ( fiction story ) , los yog tau tshwm sim muaj tseeb ( non-fiction story ) muaj rau yav neej ntev dhau los lawm xwb .
los lus " dab neeg " yog ib lub npe " noun " tis ua luv luv rau cov describe cov zaj lus no xwb .
Instead yuav hais los lus hais tias ib zaj lus piav txog yav neej thaum ub no nws tsis zoo hais vim ntev thiab tsis zoo mloog npaum los lus luv luv tis rau zaj lus no hais tias " dab neeg " no .
Tsis paub tus pog yawg txwv koob Hmoob leej twg yog tus xub xub tis los lus no , tiamsid kuv yeej qhuas hais tias los lus no qub heev thiab lub caij tis los lus no ntshais Hmoob yuav nyob ua ke hauv ib lub zos los thiab thaum los lus tshwm sim kiag thiab ntshai Hmoob tsis tau muaj coob .
Niaj hnub no , mus txog lub teb chaws twg los lus " dab neeg " no Hmoob yeej paub hais tias yog dab tsi .
Kuv tsis ntseeg hais tias thaum tus Hmoob uas nws xub xub tis los lus no nws tsis yog xav hais tias " dab " hais txog dab , hos " neeg " hais txog neeg .
Los yog nws tis hais tias " dag " vim cov lus hais no yog lus hais dag rau leej " neeg " xwb .
Nej mas muab ntse dhau lawm unless nej yog ib tug linguist es xav tshawb fawb saib los lus no derived qhov twg los es thiaj tau coj los qhia ua kev txawj ntse pub rau tej me tub me nyuam yav tom ntej .
Tiamsid kuv ntseeg hais tias nej yog txhob txwm hais kom cuam tshuam lwm tus lub ntsiab lus xwb .
2 .
Lub npe Siv Yis , xyov yog nyias nyob nyias ib rab teb hauv teb chaws nplog los yog li cas .
Kuv hlob luaj no , kuv hnov thawj zaug YTK hais tias yog " Tooj Nchai Siv Yis " .
Kuv niam kuv txiv , kuv pog kuv yawg lawv kuj yog laus neeg txawj txog Hmoob kab li kev cai kawg , kuv yeej tsis tau hnov lawv hu hais tias " Tooj Nchai Siv Yis " no dua li .
Qhov kuv hnov mas yog thaum ib tug txiv neeb txheev neeb nce thaj , thiab yuav mus muab ntsuj plig mas nws txheev txog " Leej Nkaub Siv Yis " no xwb .
Tsis tau hnov lawv hus txog " Tooj Nchai Siv Yis " no dua li .
Tiamsid tej zaum nyias nyob nyias ib rab teb hauv teb chaws nplog tus ho paub li cas kuj muaj .
Tiamsid Siv Yis no mas txhuas tus yeej paub .
Nej ib txhia tseem hais tias cov txiv neeb mas lawv hu lawv hais tias lawv yog Siv Yis .
Qhov no mas ntshai yog cov txiv neeb / niam neeb tuaj sawv rau tim USA no thiaj hais li .
Kuv pog kuv yawg lawv muaj cov txawj neeb txwj neeb laus kawg , lawv tsis lam hu lawv tus kheej hais tias lawv yog Siv Yis no .
Lawv tsuas txheev cov dab neeb thiab hus txog Leej Nkaub Siv Yis no xwb .
3 .
Zaj dab neeg Siv Yis , muaj ntau zaj hais sib xws thiab yog leej twg yog ib tug me nyuam Hmoob yug loj nyob pem toj roob , kuv ntseeg hais tias txhuas tus yeej hnov tej laus hais zaj dab neeg " Siv Yis' no tiamsid ib lub teb chaws nyias cim ntawm hlwb xwb ces nyias hais nyias txawv zog lawm .
YTK zaj mas kuv ntseeg hais tias tsis yog yawg cim hais ntawm ncauj thiab hlwb , yog yawg copy hauv ib phau ntawv dab neeg sau zoo tseg lawm thiab yawg coj los paste rau hauv no rau peb nyeem xwb vim cov lus hais muab teeb tau zoo zoo thiaj teeb tau muaj muaj chaw txawb tsis hais rov qab rov quav .
Yog cim ntawm hlwb thiab lub ncauj xwb , cov lus hais yuav muaj qhov tom ntej tom qab .
Thaum ub kuv yawg hais zaj dab neeg no rau peb cov me nyuam mloog mas nws zoo mloog heev .
Thiab nws yog ib zaj dab neeg zoo kawg kiag .
Kuv ntseeg hais tias zaj dab neeg no tsis yog fiction , thiab lub caij Siv Yis txawm ua neeg , yawg yeej muaj tswv yim txuj ci dua lwm tus .
Kuv tsis ntseeg hais tias Siv Yis mas txawj thiab ua tau npaum li zaj dab neeg hais .
Zaj dab neeg yog neeg pheej muab txua ntxiv ib txheej dhau ib txheej kom muaj ceem thiab zoo mloog li tej movie neeg ua no kom attract neeg lawm xwb .
Tiag tiag Siv Yis yeej tsis txawj thiab keej npaum li hais .
Nej feem coob yeej paub thiab tau hnov " dab neeg " Tsab Kaim dua los lawm .
Pog thaum ub kuv me me nyob tim Nplog , tau mus kawm ntawv nyob Nam Mo ntawm txoj kev mus Mueng Cab .
Muaj ib tug tub kawm ntawm Hmoob hu ua Tsa Yaj nyob Xai Nya Bouri tuaj .
Nws hais tias Tsab Kaim lawv nyob koom tib lub zos no .
Nws qhia peb hais tias nws paub Tsab Kaim thiab Phouthem Lao Tswb Tsab lawv zoo heev .
Tus npawg Tsa no piav Tsab Kaim tej tes taw txuj ci lawj xeeb rau peb mloog mas peb yeej rua ncauj tag thiab luag tsheej tsaug qhuas txog Tsab Kaim qhov peev xwm no .
Yog muab ua tib zoo piv los mas Tsab Kaim zaj dab neeg mus sis thooj li Siv Yis zaj thiab .
Kuv cim tau ib qhoTsas Yaj piav txog yog hais txog muaj ib zaug tham ham Nplog tuaj khuj Hmoob Xais Nyab Bouri cov twm coj mus tua noj dawb tsis them nyiaj .
Tsab Kaim hais rau Nplog hais tias nej yuav cab twm mus los tau , tiamsid cia kuv ua tes taw rau nej saib tso .
Tsab Kaim ya loo pem qaum tsev ya plaws rau nram qab tsag thiab ua 2 - 3 zaug tag tsis chwv ru tsev ces Nplog thov luas loo cog lus rau Tsab Kaim tias lawv yuav tsis tuaj yuam cab Hmoob twm coj mus tua noj li lawm .
Thaum Tsa piav zaj lus no txog Tsab Kaim mas peb cov me nyuam Hmoob kawm ntawv ua ke mloog zaj lus no mas peb qw ib tsaug zoo siab qhua vim Tsab Kaim tau pab Hmoob dim kev caij tsuj .
Cav ua rau peb muaj hwj chim loj thiab zoo siab kawg kiag vim peb cov tuaj kawm ntawv ua ke mas me nyuam Nplog yeej muaj nyiaj dua peb thiab .
Zaum noj tuaj txog rau teb chaws no , kuv tus kheej tau los nrog kiag tus Tsab Kaim noj mov hauv cawv ua ke tham txog tej no , Tsab Kaim hais tias tsis muaj li .
Kuv mam tig rov mus xav txog tej zaj lus no , kuv ho tig ntsia Tsab Kaim nws lub cev tus kheej , kuv thiaj xav hais tias leej twg yog tsis qhov " dab neeg " or " fiction story " txog Tsab Kaim no .
Tiamsid kuv hais tias Tsab Kaim yog ib tug neeg zoo lus tshaj plaws thiab hais lus mos tshaj .
yawg thiab kuv sis zeem ua kwvtij kiag .
Qhov kuv ntseeg , yog ntseeg hais tias zaum no kuv pom thiab tau nrog kiag Tsab Kaim tham ntawm ncauj lawm .
Tej dab neeg hais txog yawg mas yog " fiction " tag nrho .
Kuv paub hais tias yawg kuj txawj muoi Thai no me ntsis tiamsid tsis yog champion .
Hais txog txawj lawj xeeb thiab yees siv li tej neeg tau piav mas Tsab Kaim tsis tau kam lees rau kuv hnov kiag li .
Tej zaum yog personal secret tsis kam qhia , tiamsid yawg tus kwv piav rau kuv ib qhov teeb meem dub tuaj muab yawg tua nram San Diego es yawg dhia qhov rai txhauj ceg sab kawg no ces kuv paub hais tias Tsab Kaim yog ib tug normal Hmoob li peb thiab or he may know little more about martial art .
Yog li Siv Yis zaj los yog tib yam nkaus .
4 .
YTK zaj dab neeg hais txog Sis Yis mus rau qaum ntuj thiab lub ntiaj teb mas mus mus los los li niaj hnub no peb mus lwm lub teb chaws .
Muaj tseeb yav neej thaum ub mas neeg primative heev .
Neeg ntseeg hais tias muaj ib lub ntuj ( sky ) nyob ze lub ntiaj teb .
Tsis tag li neeg ntiaj teb yeej ntseeg hais tias lub ntiaj nws tiaj tiaj li ib daim txiag .
Qab ntug mas txawj kawg thiab yog mus txog mas kawg poob rau sab nraud .
Twb yog tom qab no , Christopher Columbus nws caij nkoj tuaj tsis poob qab ntuj thiab tuaj txog America , neeg mam ntseeg thiab pom hais tias lub ntiaj teb no kheej kheej li lub txiv kab ntxwv tsis yog pluav li daim txiag .
Yav neej thaum ub neeg xav hais tias lub hnub tawm tim hauv ntug thiab txawj ya poob rau qab ntug lawm .
Zaum no nej twb paub meej meej hais tias lub hnub stay stationary , tiamsid lub ntiaj teb ( world ) khiav ncig lub hnub 1 xyoo thiaj los txog qhov chaw qub , ho nws tig ncig nws ib hnub thiaj tig los txog qhov chaw qub .
Yog li yav thaum ub tej neeg tuaj txawv ib lub teb chaws tuaj tus neeg ntawd txawv txawv ces neeg txawm xav hais tias yog nws tuaj saum ntuj tuaj no .
Kuv cim tau hais tias tej laus tseem piav qhia tias thawj zaug lawv pom cov Fab Kis mas lawv tham hais tias cov neeg no txawv thiab dawb dawb .
Lawv yog neeg qaum ntuj .
Twb yog tom qab no , sawv daws ua tsov rog mam paub hais tias yog neeg Fab kis tuaj Fab Kis teb chaws tuaj .
Yog li lub ntiaj teb no txawm tau more than 5 billion years lawm .
Txog hnub no nej pus pom muaj ib lub ntuj ( sky ) twg nyob ze ze lub ntiaj teb thiab tseem muaj neeg nyob .
Nej twb paub meej meej hais tias lub ntuj ( sky ) nws tsis muaj chaw kawg li .
Yog li qhov muaj lwm lub ntuj nrog lub ntiaj teb no yog xws li Sun , Mars , Jupiter , Mercury , etc . . go see here : URLTOKEN .
Niaj hnub no nej pus tau pom ib daim article twg hais tias yav thaum ub mas muaj ib lub ntuj ( sky ) nyob ze ze lub ntiaj teb no es muaj neeg nyob thiab sis txuas lus tau .
Yog nej ho pom daim article no sim muab tso rau hauv no peb sawv daws mus xyuas saib .
5 .
Qhov kuv tu siab tshaj yog cov neeg mus ntseeg Christian pheej los cem thiab thuam los lus " DAB " no rau peb cov kwvtij Hmoob .
Los lus " DAB " ntawm lus Hmoob tsis tau ntaus nqi hais tias yog " devil " li lus English hais .
Peb Hmoob hais los lus " DAB " no los describe rau tej yam yus tsis pom ntawm qhov muag xwb .
Qhov tseeb niaj hnub no tsis tau muaj ib qho proof hais tias " DAB " exists as a body .
Tej neeg muaj mob vim yog raug kab mob " germ or germs " xwb , tsis yog raug " DAB " .
Tiamsid ntawm peb Hmoob mas lawv tsis pom thiab tsis paub cov kab mob " germ or germs " ces lawv txawm xav hais tias raug " DAB " no xwb .
Yav neej no , txawm nej cov tuaj hauv no feem coob twb pom thiab paub txog science lawm los nej yeej tseem ntseeg hais tias muaj " DAB " thiab pheej mus ua neeb li Dr . Pov uas even though Dr . Pov is a doctor who knows well about " germ or germs " los nws tseem ntseeg hais tias muaj Ntsuj Plig no thiab .
Qhov peb hais tsis sis haum tshaj yog txoj kev ntseeg vim kev ntseeg no exists ntev los dhau lawm .
Tiag tiag cov ntseeg Christian nws yeej ntseeg " DAB " los yog yam tsis pom ntawm lub qhov muag tib yam li cov Hmoob tsis coj Christian .
Jesus or Yes Xus nws yog leej tib neeg , nws tsis yog Tswv Ntuj .
Actually , there is no Tswv Ntuj or God , but people believe it for so long and it is impossible to change the believe .
Do you know that in the past especially in Europe many scientists were persecuted , prosecuted , and murdered because their finding about the facts of the world and universe ?
Religion deivides us all .
Ntsib nej dua .
iliki , Tej lug koj has nuav coj tau Moob lub neej nyob sau fuab lug tsaws rua huv aav lawm ( take the wishful thinking of mystical power , magic , and supernatural force right down to earh ) .
Has txug lu lug Dlaab , dlaag , neej , neeg le koj has ntawd kuj yuav muaj ib nraab yog le koj has .
Ib nraab yuav yog le lu lug iha noog ntawd hab .
Qho tseeb ces peb yeej nyob rua ntu neej tsi paub sov lu lug twg txhajle yog lawm ( state of confusion ) .
Txawmyog suavdlawg tsi yog cov linguist los yeej muaj feem lug taug saibseb tug caag lug lug qhovtwg lug hab yog ua le caag phaum tuabneeg ntawd txhajle siv lu lug ntawd saav ( get use to ) .
Has txug koj txuj kev tu sab txug cov ntseeg Vaajtswv kws pheej muab lu lug dlaab ntawd lug tawmtsaam cov tseem coj txuj qub kevcai hab has txug dovtawm Pov moog uaneeg , kuv xaav hastas koj ha dlhau zog .
Txawm yog le ntawd los koj yeej fuam feem has le koj has vim koj twb lug xaus lug hastas koj tsi ntseeg tej ntawd ( scientific explanation has limit too ) .
Steven Hawkin qhov video nyavnyuas tawm tsi ntev ntawd hastas the universe may not need God .
It will just creat itself .
Lu lug noog , what create the universe ?
Koj kuj tsi tseeg hastas muaj ntsujplig , have you ever sometime wonder what hold a body so that it has feeling , emotional , and warmth that could smile , feeling sad , and stare at you in the face ?
For science only , the cells are what make our body function , but there is more than just the cell .
That is what the ancient Hmong didn't know .
They had search high and low and could not make the connection to the entity or creator .
Here , we are trying to make sense of our present day and see what we can learn from our past so that we can have a better day for tomorrow .
