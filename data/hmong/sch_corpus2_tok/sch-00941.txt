Nej 3 leeg , Yuav tau ua siab ntev-v es thiaj yuav mus txog yus lub hom phiaj nej lam mloog txoj nkauj no txhawb nej zog .
URLTOKEN Kuv ces lub siab yeej tseem tsis hloov tseem xav kiag li puag thaum xyoo 1975 . Ntshai hmoob yuav tsis muaj hnub ciaj tau HAIV .
Tijlaug Phwvnyawm , tijlaug YTK , thiab Txawjxav Tijlaug Phwvnyawm ua tsaug rau koj txoj nkauj , peb Hmoob feem coob ces yeej xav li koj xav nws tsis yog koj ib leeg xav xwb , txawm yog tus VP kiag los thaum nws ua lub neej nyob nws lub hlwb los yeej xav ib yam li koj xav thiab .
Tab sis lub ntiajteb no yog Vajtswv ua tus tsim , neeg ntiajteb cia li muab sib faib lawm xwb , thaum Vajtswv xav muaj lub ntiajteb no ncuav thiab hloov ua li cas los yeej tau .
Peb twb pib tau txoj ncauj ke lawm yog peb Hmoob sib koom ua tiag peb yeej yuav muaj lub chaw tshwm .
Koj ib tug yog tus yuav txhawb ua ntej ntag txhob tos luag lwm tus txhawb koj mam txhawb nws thiaj li yuav mus tau zoo .
Tijlaug YTK , peb kev ua leej tibneeg nyob ces tsis hais haivneeg twg nws yeej muaj tus zoo thiab tus phem , haivneeg heev nws muaj nws haivneeg tsim .
Kev ua phem pauj phem nws tsis yog ib qho solve promblem , tiam puag thaum ub yeej muaj ntaub ntawv sau tseg li koj hais , tab sis nws tag lub zim txwv ntawd lawm .
Tswvntuj yeej tshoj kom lub tebchaws Zajlaug ua tus txhawb mas peb Hmoob thiaj li yuav ciajneeg .
Nej pab pawg twg yuav mus tshawb txog qhov twg los nws yeej tsis muaj hauv kev li lawm .
Tus dav tom tau ib tug tsiaj nws twb yuav muaj lub chaws tsaw nws thiaj li yuav noj tau tus tsiaj ntawd .
Yog peb yuav ua ib lub tebchaws peb tsis muaj ib qho chaws nyob thiab tsis muaj tus txhawb ces peb mus tsis tau .
Zaum kuv twb tias tus Nyavdaj ua ib tug cob noi nyob sab Asia lawm , tab sis Nyabdaj lub fwjchim yuav nploj mus tsis ntev tom ntej no .
Muaj nej ib tug tsis to taub txog Nyavdaj yog dab tsi .
Nyavdaj yog tus noj tuv ( Nyablaj ) .
Peb yeej tau qhov puav pheej thiab lub zim txwv uas txog lub caij tus Nyavliab yuav pab peb lawm .
Qhov ntawd yog tshwm hauv peb tus chij ntag , luag saib luag yeej lees .
Tab sis qhov tseem ceeb yuav tsum yog peb Hmoob sib pab sab roj ntsa ua ntej , kom tau lub cai li xyoo 1975 - 76 ua ntej tso txoj kev dav thiaj li yuav tawm tuaj .
Qhov no yog ib qho nyuaj heev rau peb .
Yog peb tsis pab peb ces peb yeej mus tsis txog qhov twg li thiab nawb .
Mas peb tsis txhob pw tsaug zog es nws yuav cia li muaj rau peb os .
Txawjxav , kuv tsis paub txog Zab lawv pab .
Kuv qhia tseeb rau koj tias yog ib tug neeg tsis muaj mob nws yeej tsis mus ntsib Dr . ib zaug .
Yog peb tsis muaj kev taug kuv yeej tsis hais , txhua tus yeej muaj feem los koom tau nrog peb , tab sis ua ntej nws yuav tau fill ntaub ntawv txog nws keeb kwm thiab tej yam ntawd nws tus kheej tag .
Yog peb saib tag tsim nyog peb txais peb mam li txais .
Tom qab ntawd peb saib nws lub peev xwm ua tau yam twg peb yeej yuav tso nws ua .
Peb yeej tsis lam muab ib tug neeg qus los tuav dejnum .
Chia Kwv Chia , Qhov kuv pheej tsis tau txhawb leej twg kiag masELIPSISTOKENELIPSISTOKEN . kuv saib pes tsawg pab los pheej npaj qhov sib ntov kom puas tsuaj , tu noob xwb ned . Ua li kuv pheej hais hmoob tseem muaj cov siab phem coob dua mas ua los mus tsis txog qhov twg nawb . Qhov kuv hais ces yog kiag qhov koj piav ntag yuav tau sib pab , sib txhawbELIPSISTOKENELIPSISTOKENhmoob twb tsis txawj sib hlub , sib txhawb , sib pabELIPSISTOKEN . . tau 5000 xyoo los lawm es hnub no Vajtswv txawm muab kiag ib thooj AV rau hmoob los hmoob yeej sib tshum , sib tshum kom poob mus rau lwm pab neeg liELIPSISTOKEN . . txhob hais txog thooj AV laujELIPSISTOKEN . . tej nyuag koostsimhaum xwb los hmoob ua-ua ciaj khaub tagELIPSISTOKENELIPSISTOKENhmoob mas cia txhob muaj dab tsis kiagELIPSISTOKEN . ua luag qhev tag mus li xwb mas hmoob zoo kawg nawb . Phem npaum hmoob mas muaj teb chaws thiab mas xyov tseem yuav phem npaum li cas ntxivELIPSISTOKEN . . ntshai tej niag txiaj tsis txawj hais lus twb nrog hmoob nyob tsis tauELIPSISTOKENELIPSISTOKEN . kawg hmoob twb tsis txawj hlub hmoob lawm ces ntshai tej me txiaj hmoob haj yam tsis hlub .
Koj hais TxawjxavELIPSISTOKENELIPSISTOKEN . Txawjxav tsis nyiam kom hmoob muaj HAIV sub odELIPSISTOKENELIPSISTOKENtus Xavzoo mas thiaj yog tus xav-v kom ciaj HAIV nawb .
Sib ntsib dua Chia ; Hmoob yuav muaj HAIV los yuav tsum yog Hmoob muaj ib tug thawjcoj zoo .
Hmoob cov Phak Kanmuang los yuav tsum muaj Oudonkanmuang ( ideology ) zoo mas thiaj yuav coj tau Hmoob ciaj haiv .
Yog ua tib zoo saib Pathet Lao cov thawjcoj yeej kawm ntawv tsis siab .
Phateth Lao 21 tug thawjcoj uas ntxeev lub tebchaws Lostsuas ( Kingdom of Laos ) tsuas muaj Souphanouvong tib leej thiaj kawm tiav License ( Bachelor ) xwb .
Qhov lawv yeej tebchaws yog vim lawv muaj homphiaj , muaj zeemmuag , muaj ideology zoo , ua pab ua pawg , fwm thiab mloog tus coj hais , thiab lawv tau kev pab cuam los ntawm Nyablaj , Suav thiab Soviet .
July 28 , 1959 Pathet Lao cov nomtswv 16 tug ua muaj .
Tiao Souphanouvong , Nouhat Phounsavanh , Phoumi Vongvitchit , Phoun Sipraseuth , Sithom Koummadam , Singgrapo Sikho Choumlamany , Meum Somvitchit , Sisanan Sisan , Ma Khaikhanphithoun , Khamphay Boukpha , Boualy Chaleusouk , Phao Phimachand , Khamphed Bouavand , Phou Khao , thiab yawg Manivong Esan lawv raug Phana Tham Phoui Sananinkone thiab Col . Phoumi Nosavanh lawv ntes nyob Vientine thiab raug kaws rau tim Khai Phoum Kheng tau 300 tawm hnub May 23 , 1960 lawv mam dim .
Thaum lawv dim lawm lawv thiaj paub hais tias tog nomtswv Vientiane siab phem thiab lim hiam tiag .
Lawv sib koom siab tua tog Vientiane txog hnub lawv yeej , thiab cab cov nomtswv tog Vientiane mus kaws tuag tag rau Sam Neua .
Tiag tiag Souphanouvong yog neeg Luang Prabang , Phoumi Vongvitchit yog neeg Xieng Khouang , Nouhat Phounsavanh yog neeg Khammoune ( Nankon Phanon ) , Sithom Koummadam yog neeg Saravanh , Boualy Chaleusouk yog neeg Attapeu , Khamphay Boukpha yog neeg Phong Saly los lawv koom ib lub siab .
Tiao Souphanouvong yog phak Neo Lao Hat Sak , Nouhat Phounsavanh yog Phak Pasaxon Pativand Lao los lawv tus yeebncuab yog tib tug .
Hmoob twb swb , twb poob teb poob lawv , av twb tsis muaj nrog luag nyob es Hmoob twb tsis txawj sib hlub .
Hmoob tseem niaj hnub sib tog , kev ua teb ua chaws txhob tham txog .
Yog hnub wg Hmoob siab qig , thim xav , xav kom muaj HAIV tiag , Hmoob tig xub ntiag los ua ke , Chao Fa muaj noj yog Neo Hom tuaj tsis txog mas yeej tsis noj .
Neo Hom muaj haus los yog Chao Fa tuaj tsis txog yeej tsis haus .
Tus loj Neo Hom ua los tus yau cia Chao Fa ua .
Chao Fa thiab Neo Hom tus yeebncuab yog tibtug , Chao Fa thiab Neo Hom sib pab tua Hmoob tus yeebncuab mas hnub ntawd Hmoob thiaj yuav muaj yeej .
Yog Hmoob sib dos lis niaj hnub no xwb ces txhob cias siab , Hmoob tus yeebncuab zaum luag Hmoob xwb os Chia .
Victor Yang Kwv Phwvnyawm , Zaj nkauj no hais tau zoo kawg , thiab ua koj tsaug ntau ntau .
Tiam sis nyob rau hauv cov duab uas lawv sawv ntsug hu nkauj ntawd ua ke ntawd kuv pom tus poj niam uas laus zog hauv yog ib tus niam tsev loj leeb tsi tab cuab tsi tab yig nyiam kev ua si heev , mus ua movies tau Thaib ntau lwm , ua rau lub neej tau hloov mus ua ib tus nkauj fa tsi muaj neeg khaws .
Tus ntawd yog Lwv Tsaab tus kwv tus poj nia , nws yog Ntxhiav Tuam Tsaab tus nyab .
Kwv Phwvnyawm kuv ntseeg hais tias yog peb sawv daws cov nyiam kom Hmoob lub neeg mus tsheej Haiv ntawd tsi txhob nyiam noj nyiaj , tsi txhob nyiam hluas nkauj , tsi txhob tsav lub meej mom , tsi txhob ntshai tsam lwm tus tau es yus tsi tau , tsi txhob ntshai tsam lwm tus ua yus ntej , tsi txhob ntshai tsam yus tsi tau nyob saum sam thiaj , ces yeej tsi muaj lus ntau hais li .
Tab txawm koj ua ntej 5 xyoo lawm los kuv yeej zoo siab lawv qab 5 xyoos los nrog koj , tab txawm koj ua tus thawj hau lawm los kuv yeej zoo siab ua tus pej xeem xwb ces yeej zoo .
Qhov tsi sib txhawb lub hom phiaj mas vim yog tib pab tseem ntshaw ntshaw ua tus loj , ntshaw nyiaj , ntshaw kom luag thiaj nqa yus , ntshaw kom luag tshwm nyiaj thiab ev nra hos yus mus cev qhuav qhawv .
Thiab tseem ntshaw kom lawv pe tom kev nyo hau to yus mus dhau li sawv tau xwb ne , thiaj pib tau me me xwb los twb sib txeeb sib fuas lawm .
Yog ua tau li zaj nkauj koj tso tuaj no mas qoos kawg nkaus lawm tiag .
Tos kuv hais ua luaj los xav kom sawv daws coj ua li zaj nkauj ntag , sis ntsib dua .
YTK phwvnyawm aw . . , Koj mas lam ua txoj tuaj hais thiab foom phem rau Hmoob tias cia kom ua li thiab ua li kiag thiaj zoo . . Tabsis yeej paub zoo lawm tias ib tug neeg thoobtsib li koj hauv lub siab haj tseem ua lub rwj loj tshaj , tseem xav tias koj nplooj me siab mas ntshe ntshav twb nrog tawvto , lub siab quaj dhi thiab ua npauhmoob tigtoog kom Hmoob muaj haiv , tabsis koj tau pom Hmoob tsis tsimtxiaj dhau lawm es tsis pom qab hais lo twg xwb .
Ua zaj twg los Hmoob tsis xeev li lawm ces hais phem seb Hmoob yuav ntxeev los yuav khwb , tabsis qhov tseeb tiag koj hajyam xav txhawb Hmoob .
Yijmeem ua siab ntev os mog , thaum xub koj tseem yog tub hluas twb txawj xyaum ua Cibkaub li cov neeg muaj teb chaws , tsam no koj yeej txawj ntshaw kom nrog luag muaj teb chaws los Hmoob tsis tsa taub hau ces ntshe koj tsuas mloog koj lub plawv dhia lawm xwb .
Txhob maj tusiab nawb yijmeem tswj txoj sia kom nojqab nyobzoo , koj tseem yuav tau mus ua ib ntu neej rau Hmoob daim avELIPSISTOKEN Tau ntsib koj mam zaum tham tej nyuag kev lwj siab thiab dhuav neeg thiab ho tham txog lub neej tshiab teb tshiab uas tabtom yuav tawm tim npoo ntuj uas twb ntsa ntsa lawm .
Uatsaug rau koj zaj nkauj nawbELIPSISTOKENkom peb sawvdaws mloog tas kom txawj coj zoo . . Hamtsis yog li koj hais , kuv yeej yog ib tug xav kom Hmoob ciaj taus Haiv , yeej tau pab txhua nrho cov pab pawg dhia kasmoos Hmoob , Caubfab los tau pab , Neohom los tau pab , Zookhab ( one man show ) los tau pab , Xeeb Xyooj los tau pab , CWHP , WHPC los tau pab , Vamyig Hawj thiab Vamchoj Thoj pab uas siv tus chij Dub los tau pab , Tswvteeb ( Yajteeb ) los tau pab , Philip Smith los tau Pab thaum nws avocate rau Hmoob , tseem tau nrog Hmoob ua deomnstration ntau zaus txhawb Hmoob cases .
Tsis tau pab Muas Choj thaum nws ua Lab-n Xaab-g , tsis tau pab Muas Tubntxawg thiab Vaj Nus lawv thaum ua Lao government in Exile , tsis tau pab 411 .
Tiam no yug los rau hauv Hmoob tsev lawm tshuav Hmoob nqi ntawm txoj kev txhawv Hmoob .
Nej cov uatij zog txhob maj maj zaum / so nawb , sijhawm zoo los txog lawm txhua tus puavleej zoo siv rau nyias qhov kev txawj paub thiab tshajlij .
Sawvdaws , Txhob taw tes tias lwm tus ua dabtsi tsis zoo , yijmeem cob yus tus kheej ua kom zoo xwb ces peb cia li zoo zomzaws tuaj xwb mas . . X Z Kwv Phwvnyawm , Tej lus koj hais no muaj nqis kawg lawm ov , koj saib thaum ub kuv tseem nyob Colorado mas tseem fwv muab tau ib cov nyiaj tuaj pab rau cov neeg Asia mas Hmoob yog cov coob ces cias muab rau Hmoob tuav no ces thaum tau cov nyiaj tuaj txog ces Hmoob sib txeeb sib tog los siv cov nyiaj ces sib ua sib ua ces poob kiag rau Nyab laj tes ua tus tuav cov nyiaj lawm ces Hmoob tsi hais dab tsi li lawm , cia li ua li cov niag tsov uas caum tsi tau tsiaj noj es rov los xuas nplaig yaim dej npluj nploj xwb ne , thiaj yog tsi sawm zoo tiag tiag li hos Hmoob naj .
Kwv Chia , ua tsaug koj ho tshab txhais rau kuv paub lawm os .
Ua li cas los yuav yog yus ob txhais tes ua xwb nawb , Vajtswv yeej pab thiab tab sis yog yus txhais tes tsi ua ces yuav tsi sawv li .
YTK Tij laug Yajtshajkoob , HuagELIPSISTOKENELIPSISTOKEN sub tus ntxhais ntxhib zog ntawd nim yog yawm txiv Ntxhiav Tuam Tsaab tus nyab lodELIPSISTOKENELIPSISTOKEN . . Yawm txiv Ntxhiav Tuam Tsaab ces thaum nyuam qhuav tuaj ces twb tuaj nrog peb nyob ua ke hauv Santa Ana los mas .
Nws tus tub hu ua Tsab Lwv no ces kuv yeej paub puag tim Looj Ceeb los lawm awELIPSISTOKEN . . tiam sis yawg tuaj mus nyob Fab Kis teb ces thiaj tsis pom yawg lawm xwb . Hos tus koj hais yuav tus poj niam no mas kuv ho tsis paub zoo .
Koj cov lus hauv no mas tseem ceeb kawg nkaus qhov kuv niaj hnub hais yuav ciaj tsis tau HAIV ces poob mus rau koj cov ntsiab lus no lawm Nej cov tsis tau tag kev cia siab ces yeej meem uaELIPSISTOKENELIPSISTOKEN . . kuv li pom tsaus ntuj nti tom hauv ntej ces kav tsij pw twj ywm tso dab ntub kom txaus zoo dua .
Xavzoo , Koj tej lus hais muaj tseeb , kuv ces tag kev cia siab lawm mogELIPSISTOKENELIPSISTOKEN . ua ntej tshaj plaws yuav kho tau hmoob yus yuav tsum cheb yus lub tsev kom du-u tso mam mus cheb lwm tus lub .
Kuv ces hais ncaj rau koj tiasELIPSISTOKEN . . kuv tsev niag kwv tij xwb peb twb hais tsis sib haum kiag li ces tso pov tseg txhob mus hais lwm tsev kwv tijELIPSISTOKEN . . yuav mag luag ti uab caug rau yus ntsej muag .
Hais rau tui laug Yajtshaj koob , koj thiab Kwv Chia nej tias kuv nyiam li Victor hais lawm nawbELIPSISTOKENELIPSISTOKENELIPSISTOKEN . . nws piav txog cov Nplog liabELIPSISTOKENELIPSISTOKEN . . tus nplog qab teb , nruab teb , qaum teb luaj yeej los ua ib qw luag thiaj muab ( tua ) yeej lub teb chaws .
Hos peb ces yus tsev neeg kiag xwb los tseem yuav sib tua kom yeej swb tso mam mus tua lwm tsevELIPSISTOKENELIPSISTOKENntshai tuag 10 tiam ntxiv xyov puas tseem yuav pib tau Haiv os .
Victor , Kuv yuav piav me ntsis rau mloog thaum 1983 - 84 ntawm kuv twb piav ib zaug rau hauv lawm sub . Tiam si kuv yuav piav rau koj mloog dua .
Kuv nce mus xyuas kuv txiv hauv Fresno : Hnub ntawd yog Saturday ces kuv txiv hais rau kuv tias tub koj tuaj lawm ces hnub no cov kwv tij muaj ib yim ua ib rooj mov khi te raunws tus tub .
Wb thiaj mus koom tus kwv tij ntawd rooj mov .
Thaum wb mus txog ces lawv twb yeej pib hais lus yuav khi tesELIPSISTOKENELIPSISTOKEN . . ces peb 2 tug kwv tij hmoob Yaj cia sib cegELIPSISTOKENELIPSISTOKEN . .1 tug ces yog cov Neohom 1 tug ces yog cov Caub FabELIPSISTOKENELIPSISTOKEN . tus neohom ces twb yog peb txiv Nyiaj Huas uas yog Col . Tub Pos tu npawg tus Caub Fab ces yog Col . Suav Yaj ib tug kwv-v tij ntag . Thaum tus tswv tsev hais nws cov lus tag ces tus Caub Fab txawmm hais tias cia kuv hais 2 - 3 lusELIPSISTOKENELIPSISTOKEN nws cias li hais txog tias peb tau noj qab hnav zoo tim Meskas teb no los peb nco txog cov Caub Fab tim Nplog thiab . Nws hais nwscov lus poob nthav xwb ces tus Neohom teb nkausELIPSISTOKEN . yog koj hais nej cov Caub Fab lawm ces kuv yuav hais peb cov Neohom thiabELIPSISTOKENELIPSISTOKENnkawv cia li sib cav npau taws kiagELIPSISTOKEN . . koj ib los , kuv ib losELIPSISTOKENELIPSISTOKEN . cov Neohom cia li ncauj liab vog rau cov Caub FabELIPSISTOKEN . . cov caub fab los ncauj liab vog rau cov NeohomELIPSISTOKEN . . kuv txiv peb mas peb tsis nkag leej twg nyob nruab nrab xwbELIPSISTOKENELIPSISTOKEN . kuv saib mas npaj ntawd tsis muaj kuv txiv mas ntshai 2 pab tseem los sib ntau los tsis paub laujELIPSISTOKENELIPSISTOKEN . . ua lis koj hais lub caij ntawd ELIPSISTOKEN . . tsis hais tsev kwv tij nyob lub teb chaws twg tuaj , tuaj nyob hauv Fresno ces lawv mloog kuv txiv haisELIPSISTOKENELIPSISTOKEN . kuv txiv thiaj hais rau 2 tug kwv tij ntawd tias neb nim yuav yog lawm leej twgELIPSISTOKENELIPSISTOKEN . neb puav leej yog kuv kwv los sadELIPSISTOKEN . ua cas neb tseem ho yuav sib cegELIPSISTOKENELIPSISTOKENcia li tsum tam sim noELIPSISTOKENELIPSISTOKENces nkawv thiaj tsumELIPSISTOKENELIPSISTOKEN . koj puas paub peb sawv daws cia li noj rooj mov ntawd tsis qabELIPSISTOKEN . . vim nkawv 2 tug ntawd cia li sib ceg nedELIPSISTOKENELIPSISTOKEN . kuv mas cas yuav pab yus tsev niag kwv tij txaj muag kawg nkausELIPSISTOKENELIPSISTOKEN . ua li koj thiab tus Yawglaus hais thaum nej ua caub FabELIPSISTOKEN . . cov pheej nta--a phom rau yus yus cov kwv tij ntagELIPSISTOKENELIPSISTOKEN . . peb hmoob ces siab phem npaumELIPSISTOKEN . . ces tsis txhob hais txog ciaj HAIVELIPSISTOKENELIPSISTOKEN . . Ciaj HAIV yog ib teg dej num loj kawg nkausELIPSISTOKENELIPSISTOKENtej nyuag me-e puag hauv ko taws twb tsis sib haum lawm ces txhob nruav txog HAIV .
Sib ntsib dua .
Tij laug Yajtshajkoob , HuagELIPSISTOKENELIPSISTOKEN sub tus ntxhais ntxhib zog ntawd nim yog yawm txiv Ntxhiav Tuam Tsaab tus nyab lodELIPSISTOKENELIPSISTOKEN . . Yawm txiv Ntxhiav Tuam Tsaab ces thaum nyuam qhuav tuaj ces twb tuaj nrog peb nyob ua ke hauv Santa Ana los mas .
Kwv Phwvnyawm , Muaj tseeb los mas tus pog laus zog ntawd yog Kum Tsaab tus poj niam , kuv tsi paub tias yog Txhiav Tuam Tsaab tus nyab thib pes tsawg , tiam sis yog Kum Tsaab poj niam .
Nim no tsi muaj neeg khaws li lawm tseem tuaj muag tej muag khoom movies dig dig tim Hmoob Village tshiab lawm xwb , muaj ib zaug kuv mus tsham ua se txog ST . Paul ces kuv nkag mus saib lawv lub tsev kuv pom nws muag khoom hauv .
YTK yog yuav tham xwb mas cias kuv tham kiag miv miv tsoELIPSISTOKEN . LOLz !
kuv agree nrog tijlaug Victor lawm nawb--peb hmoob es yuav ua li cas muaj hnub ua tau HAIVELIPSISTOKEN . smiles !
koj , kuv , peb , thiab nej cov ua twb txawj Reason txhua yam ua thaum peb los debate li no--thaum ua ib tug hais yog lawm , lwm tus twb tsi lees hais tias yog los yuav .
yog li ntawd , 99 % hmoob nyob tom vaj tom tsev tseem ruam tshaj peb cov ua niaj hnub ntshaw HAIV haus no lawm .
yog li leej twg thiaj li yuav yuav ib tug hais naj .
tus ruam ua thaum cam los yog debate tsi yeej lawm , tseem hais lus ntsw li ub li no--twb tsi mloog haisELIPSISTOKENnws tseem yuav dhia kiag li tej tsiaj twmtswb nyob tom wild .
yog tias , yuav tham txog hmoob xwb ces rau siab ntso mus nyob CASINO kom txhob xav txog ib yam dabtsi--yus tseem yuav tsi muaj mob CANCER , NTSHAV SIAB , LOS YOG NTSHAV QABZIB NAWB MOGELIPSISTOKEN hnub twg peb cov ua ntshaw ntshaw haiv no , tham es muaj chaw mus thiab agree lawm mas peb li mam li los tham txog 99 % hmoob tom vaj tom tsev nawb mog . . thaum twg tham txog Hmoob li no ces kuv twb TUSIAB UA NTEJ lawm os cov phoojywg .
Born2beHmong Born , Ua siab loj maELIPSISTOKENyus cov kwvtij Hmoob ces nyuam qhuav rua muag xwb , tsis ntev yeej yuav paub nce txoj xub ke lawm os mog .
Tus yuav ua li cas los ywj nws ua , ib hnub twg yeej yuav tsum muaj tus coj tau sawvdaws , ua tau sawvdaws ntej .
Cov zoo li kuv thiab koj ces txawm muaj lub rwj aws ncus lo yeej yuav tsis txov tau yus , nws ncus tas nws yuav txawj zoo nawb . . Sawvdaws tej tswv8 - 9 yuav tuaj nthuav tawm nyias tus kheej rau peb cim tseg tau siv tomntej , koj mam nrog saib musELIPSISTOKEN X Z Xavzoo , ua tsaug , Born siab tseem ntev thiab zoo tshaj noELIPSISTOKENtabsi , Born xav hais thiab tshum kom tawm plaws es cov nkagsiab los thiaj li nkag kiag .
yog tsi hais lus ncaj ncaj li no , ces ib cov pheej beat around the bush ntau xwb .
kuv mas nyiamtham ncaj naj li no kiag , seb puas hos yuav thim xav tau nawb mogELIPSISTOKEN ua tsaug , koj yeej hais yog lus lawm , Born
