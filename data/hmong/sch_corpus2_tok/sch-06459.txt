Nyob Zoo ib tsoom Zeej : Ua tsaug ntau rau nej sawv daws cov lus teb .
Kuv ncaim nej sawv daws tau ob peb hnub no xwb mas ua rau kuv nco nej heev , tshwj xeeb yog Zab Dag thiab Charlie nkawv ob tug hlob , huab tais thiab Nai Phoo .
Tej phaj fai laj ntxheej tseej tswj ( politics ) no los kuj tuav tes kawg kiag li , xyeev fab tsis tau ib qhov sij hawm los koom txheej nrog nej kiag li .
Txawm li cas los xij , tom qab hnub tim 4 lub 11 hli tag ces nyaj kuv yuav xyeej tes zog lawm ces mam li rov tuaj koom nej sawv dawv li qub .
Tag nrho peb sawv daws txhia leej txhua tus tej lus sib pauv mus los hauv no puav leej muaj kuab muaj tshuaj heev , tsuav yog xyeeb ( tshem ) Zab cov tawm lawm xwb .
Peb ib txhia cov tuaj koom txheej yim hauv no yeej paub tseeb tseeb tias txoj kev peb tuaj qhib ncauj zag tso lo hauv no nws yog ib txoj kev phom sij ( danger ) heev tab sis peb yuav uv thuv thev tsis taus ntxiv lawm hais txog tej teeb meem vuab tsuab vum tsum raug peb haiv neeg Hmoob no .
Kuv ruaj siab hais tias , qhov peb feem foob ntxi chiv tuaj khoov sawv luj yim meeg doob thiab ntos txog Hmoob lub neej qhov phem thiab qhov zoo yav dhau los thiab yav tom ntej yog ib tej num loj kawg kiag ntawm peb Hmoob lub neej tiam 21 no lawm nawd , cov kwv tij nkauj muam es .
Kom peb nco ntsoov tias kwv lom puaj tiam nyob rau hauv Hmoob keeb kwm dhau los , tsis muaj ib co hluas / laus hmoob yuav muaj cuab kav los ntaus nrov txog Hmoob lub neej qhov phem hlo li nawd , yam heev kawg kiag mas hais " lus ntxhi " ntsiag to tsis pub leej twg paub hlo li .
Ziag no peb twb tsis yog hais " lus nrov " lawm xwb hod peb tseem thej nrov tshaj xob nroo thiab khiav ceev tshaj xob laim-the " INTERNET " -SCH .
Peb yeej tuam meej tuam pem los hais yam tsis zais lus , tsis ntshai siab leej twg , tsis ntshai tub qaug leej twg , thiab tsis khi nyuj tos zaub hlob kiag li ntag lawm nawd .
Kuv thov qhua peb txhua tus !
Kawg no , li kuv twb hais saud lawm , kuv yuav tsis muaj caij ntau koom nej , tab sis nej sawv daws yeej meem ua khov kho xwb nawd .
Hnub twg kuv num ntxhee zog lawm ces kuv yuav vuag sij hawm los nyeem nej tej lus thiab los ntos nrog nej dua .
Nyab xeeb nej txhua tus .
NeoHmong Neohmong , Cas yuav hais ib cov lus vocabulary toob ua luaj kuv tsis tau hnov dua li .
Kheev lam kuv lam nyob ze koj mas kuv yuav tuaj kawm lus Hmoob ntawm koj , tab sis xyov yuav yog thaum twg .
Koj hos yuav mus ua tus dej num dab tsi mas lov ?
Tsis yog " dej hlob " es nqis tes mus " dov cav " lawm lov ?
Mus zoo koj os mog , muaj thiab hnov xov xwm dab tsi no los ho lais gas los rau peb paub thiab nawb .
* * * @ yahoo . com ( neohmong ) wrote in message UagELIPSISTOKENEs koj txawm yuav sawv kev tsees mus tsuj teb ntaus chaw , mus tiv thaiv laj mej pejxeem kom dim txojkev kub ntxhov ntawm tus yeeb ncaub li hniav ntaj nhiav riam tiag tiag li lod ?
Yog li no saib xyuas koj tus kheej kom zoo thiab thov kom lub ntuj lub teb and pojywm txwv txoob ua lub kaus roos thiab pov hwm koj nawb .
Yog thaum hnov Noog PajTsawbNtsuab quaj quaj no , ua zoo mloog saib yog nws quaj hais licas , es txhob lam xuas pobzeb txawb ntxiv lawm ov .
hahaha .
teev lis aka neohmong ruam , tus neeg ruam li koj khav theeb li koj ces yeej mus tsis deb kiag li .
tus neeg twg kav theev rau qhov twg ces kawg tuag rau qhov ntawv xwb raws li yav tag los .
koj txawm yuav khav tias tsis ntsai leej twg es yuav ua txiv ntsias xwb los txog thaum kawg siav tu nrog lawm ces yeej pab tsis tau kiag .
tus neeg coj ncaj , siab zoo , hlub pej xeem thiaj li yuav yog tus yeej xwb hos cov neeg phem li koj , xav kom hmoob tuag , xav kom nplog liab caij tsuj hmoob , xav kom cov pluag haj yam pluag li koj yeej kawg swb xwb txog thaum kawg .
amen neohmong , Yawg thaub !
Cas ploj tau 2 nyuag hnub no xwb es sawm siv tau niam yau lawm ntag .
Nev nev mag niam yau khoo lawm tiag laus paub .
Txhob poob siab , peb twb muaj tshuaj tawv nruj pab lawm .
Nai Ploo kam muaj 7 tus diav luag twb tsis haus tshuaj tawv nruj , luag tseem leg luag tej dej num politics khov kho ib yam qhov qub laiv .
-Cha .
NEOHMONG , KOJ COV LUS HMOOB MUAB HAIB DHAU HWV LAWM LAIV YAWG koj mus kawm ghov twg rov los na puas yog mus kawm pem ntuj ceeb tsheej uas lawv hais tia tus xib hwb yog Saub no ?
sauv puas muaj lhuas nkauj coob coob nas yawg ?
kuv xav kawm thiab tsam ntsiv tau coj mus tham lhuas nkauj pem yaj ceeb .
HMOOBDUB Nkauj Nyiag , Ua cas koj yuav txawj hais lus Hmoob ualuaj .
Kuv xav koj cov lus hauv no tsis yog Nkauj Nyiag hais yog Npawg Npoon hais .
Kuv tsis tau hnov ib tug pojniam Hmoob yuav paub muab tej mi liaj luv noog paj tsawb ntsuab coj los piv ua lus pajlug hais .
Kuv tus neeg no twb yug hlob nyob pem toj roobsiab los twb tsis paub lus pajlug Hmoob npaum li Nkauj Nyiag .
Npawg Npoos , koj twb yog ib tug txiv neej diam txhob lam tau lam muab yus tus me pojniam lub npe coj los muag noj hauv no maj . Ua li ko lais luag tej hais tias yus yog neeg dab noj dag haus .
Kuv twm Nkauj Nyiag cov lus mas muaj tej zaum yog lus pojniam , tiamsid muaj ntau ntau zaus mas yog lus txiv neej xwb .
Kuv to taub zoo hais tias neb yog niam txiv ces txawm yuav ob leeg tuaj hauv no ua Nkuaj Nyiag tuaj los yeej tau tiamsid hais phem hais zoo los koj yog tus txiv koj tseem yuav muab rau koj tus me pojniam ris tag nrho xwb .
Yog li koj kuj ua tsis taus txiv dhau .
Yus yog txiv neej mas yus yuav tsum los ua tus hais es yus tus pojniam txhawb yus lub npe xwb mas thiaj li tsim txiaj muaj nuj nqis poj .
Nco ntsoov koj yog kuv tus npawg es kuv thiaj li qhia koj xwb .
Anti , Txhob muab Neohmong rhuav heev heev lawm ma .
Nws twb swb koj lawm es nws thiaj ua txuj nco nco Charlie neb kom neb ho txhuag nws txoj sia xwbELIPSISTOKEN .
hahaha nws yeej los tseg tsis tau SCH hlo li .
Ib pliag mas nws yuav hloov dua ib lub niag ntsej muag txawv txawv ( disguise ) tuaj tiag .
Neohmong , peb yeej tsis tau hnov koj hais ibzaug hais tias koj mas nim nco nco peb li .
Ua cas zaum no es yuav txawv ua luaj ?
Tsis yog raug zab muab koj rhuav ntuag tag .
Hahaha . . puas yog nrau nrau peb ua kub khis tag los zab tseem yuav muab koj txha hau noj thiab es koj thiaj khiav ma ?
Kav tsij rov mus nrhiav shuaj qhwv kom koj tus kub zoo tso mam rov tuaj nrau peb dua nawb .
Suab Hmoob suabhmoob , cov neeg ruam li neohmong no yuav tsum tsis txhob tseg nws kiag .
yog koj tseem tseg thiab ces nws txawm yuav yog thawj tug tig ntsis pom rau koj xwb ntag .
lawv pab no yeej hais tias lawv xum tuag mus pab nplog liab nyab laj lawm no .
lawv hlub nplog liab tshaj lawv hlub hmoob lawm na .
lawv mas cem cem hmoob hos qhuas qhuas nplog liab xwb .
lawv yeej tsis muaj qhov yuav qhuas hmoob li .
lawv tseem iab liam tias hmoob mas yog terrorist no thiab .
cov neeg phem lim hiam li no txawm yuav mus txog twg los yeej tsis muaj neeg yuav , tsis muaj neeg nyiam tsis muaj neeg xav nrog lawv li .
koj saib tam sim no lawv tshuas nrhiav kev nkaum ntawm hmoob thiab mus nyob tej lub zos me me kom thxob muaj hmoob xwb vim lawv ntxub hmoob thiab ntsai hmoob heev li .
amen
