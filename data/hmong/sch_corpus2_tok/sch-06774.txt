Ua tib neeg ces tsuas muaj 3 ntus zoo xwb .
Ntu 1 yog ntu thaum tus me tseem mos mos liab tuaj tuaj dab ntxub , leej twg los xab muab puag thiab muab hnia .
Ntu 2 yog thaum tiav nkauj tiav nkaug , yus xav tham xav deev pes tsawg tus me hluas nkauj hluas nraug los tsis txhaum leej twg .
Ntu 3 yog ntu kawg , ntu no ces yog ntu ua thaum puv 120 xyoo ( tag sim neej ) , tus niag lwj lwj tsw tsw los txhua leej txhua tus yeej tuaj quaj thiab tuaj plhws .
Txawm raug rau peb tsev neeg twg lawm los , peb yuav tau tsis txhob tu tu siab thiab vim nws yog poob los mus rau ntu thib 3 , yog ib ntus zoo lawm ntag .
Peb ua neeg ces leej twg los yeej dhiav tsis dlau txoj kev no .
-Cha .
M . Lee , Kuv muaj lus tus siab kawg thiab , hnub no tau hnov tias peb Yawg Phaya Tou Ger Lyfong tau tag simneej lawm .
Ntshe peb yuav tsi muaj ib tug zoo lis nws nyob hauv peb hmoob lis lawm .
Kuv tsua hnov nws lub koobmeej thiab lub npe ntos moos lug xwb , xav kom ntsib twb tsi ntsib , tiam sis yeej paub yawd yog ib tug hmoob ua muaj lub npe zoo .
Kuv piav txog qhov kuv hnov thiab paub txog yawg Phaya Tou Ger .
Kuv hnov tia yawd kuv nyiam xav ua tus coj ntawm peb hmoob , yawd kuj nrog sawv daws ua thab ham fabkis , tiam si muaj ib hnub yawd Tou Ger tabtom nyem ib phau ntawv nyob ntawm lub qhovrooj , muaj ib tug nyablaj " sniper " cia li tib phom rau yawd tib teg yawg lub koogmom poob thav , tiam si tsi raug yawg .
Txij lis thaug ntawd los yawg thiaj tsi kam mus ua tubrog ntxiv , ces yawg thiaj sij kawm ntawv thiab kawm ntawv ntxiv ua rau peb cov hmoob nyob yawg phaj , yawg yog ib tug kawm ntawv siab heev .
Tab sis yawg hos tsi fib hmoob heev , vim txoj kev kawm muab tas nrho kawm ua Lostsuas .
Yawg Phaya Tou Ger yog ib tus hmoob ua paub ntawv Lostsuas thiab kev lijchoj Lostsuas zoo heev tshaj cov tibneeg Lostsuas lawm thiab .
Yawg yeej ib txwm ua haujlwm rau tseemfwm Lostsuas .
Qhov kuv paub yawg ces npaum lis nos xwb , tusiab tsi tau ntsib yawg ua zaum kawg .
Ntsuabxwm Ua tsaug M . M .
Lis , uas koj tau muab tshaj rau peb sawv daws .
Tu siab ntau uas tau hnov hais tias Yawg Phasnyas Tubntxawg Lisfoom tau tso peb sawv daws tseg lawm .
Thov kom nws mus ntsib txoj kev thaj yeeb nyabxeb nyob rau yeeb ceeb thiab thov nws tus ntsuj plig tig rov los pab peb haiv Hmoob kom sib huamxeeb tshaj qhov qub .
Nws yog ib tug neeg kheev tham heev .
Kuv ib txwm hnov nws lub koob los lawm ntev , tiam sis tsis tau pom nws dua .
6 - 7 xyoo dhau los , muaj ib hnub kuv tau mus ntsib nws thiab tau nrog nws tham nyob rau hauv ib khw noj mov nyob rau St . Paul , Minnesota .
Wb sib hu thiab sib tham ob-peb los ces nws thiaj qhia hais tias nws yog Tubntxawg Lisfoom .
Thaum ntawd kuv mam paub hais tias nws yog tus zoo li cas .
Ces kuv thiaj mam qhia nws hais tias kuv yog leej twg tus tub .
Nws yeej tsis paub kuv li tiam sis nws paub kuv txiv thiab kuv yawg zoo heev .
Thaum ntawd ces wb thiaj mam sib paub hais tias wb sib txheeb sib ze thiab .
Kuv tseem nco tau nws ib sob lus uas nws tau hais rau kuv hais tias " me tub , txhua txhua tus Hmoob uas koj pom no , yog koj tsis nug xwb , yog koj nug ces nws twb yog koj tej txheeb tej ze ntag " .
Qhov uas nws hais ntawd , kuv yeej ntseeg hais tias muaj tseeb .
Kawg no , thov kom nws tsev neeg tau txais nws txoj koob txoj hmoo zoo , HL Tusiab ntau uas tau hnov txog Txiv Hlob Pragna Tubntxawg tau tag simneej lawm .
Peb yuav tau muab qhov kev zoo los hais txog ntawm lawv tiam neeg .
Lawv tau yog ib cov uas tau los coj peb haiv Hmoob los lawm tau ib tiam uas zoo li Pragna Touger nws tseem yog tus uas xub tau mus tuav Nplog lub Supreme Court ib zaug uas ua rau Nplog tau ceeb loj kawg nkaus rau peb haiv Hmoob .
Kuv yuav piav mentsis txog li ntawm tsev neeg Lisfoom rau peb mloog .
Thaum lub caij uas lawv muab Tub Ntxawg lawv txiv kaw rau tom Xiengkhouang tau ntau xyoo tsis muaj leej twg muaj cuabkav thiab muaj nyiaj txaus coj mus tso lawv txiv tawm .
Lawv txiv tau ntaus xov thoob plaws tsoom Hmoob Lis nyob rau Lostsuas .
Sawvdaws puavleej yog cov txomnyem xwb tsis muaj leej twg muaj nyiaj mus tso tau li .
Kuv muaj ib tug kwvtij hua ua Nyiaj Txaim Lis nyob rau lub nroog Moosnyaj thiaj hnov txog .
Lub sijhawm ntawd nws tabtom tua tau ib tug Twjkum tab tom muag tag nrho tej hau nqaij txhua yam ua rau nws muaj nyiaj heev li .
Nws thiaj li hais tias yog li ces cia nws mam nqa nws cov nyiaj thiab tus kub Twjkum tuaj tso Yawg Lisfoom .
Nws nqa tag nrho nws cov nyiaj thiab tseem kev tsoom kwvtij sawdaws ib leeg mentsis thiab nqa kiag nws tus kub Twjkum tuaj mus rau Xiengkhouang coj tuaj mus xiab rau Fabkis tus nom loj thaum ub kuv tsis paub tabsis cov laus hua ua " Kombese " no nws thiaj kam tso yawg Lisfoom los hais plaub .
Yawg Lisfoom twb mag mub thiab tuv muab tom yuav tuag plaub hau ntev ti nram kotaw mam coj los txiaj plaub hau , chais fwjtxwv , muab ristsho rau hnav li mam mus hais plaub ces hmoov zoo nws thiaj yeej rooj plaub no lawm thiaj uas rau Tub Npis , Tub Liab , thiab Tub Ntxawg lawv chim heev thiaj mus kawm ntawv los tau ua Hmoob los yog Lostsuas ib zaug nom .
Qhov no nws yog ib yam zoo rau peb sawvdaws khaws tseg .
Tej kev phem kev tsis zoo uas cov laus los yog cov niam cov txiv , cov thawjcoj lawv ho muaj los lawm los tag lawv sawvdaws lawm lawv yuav coj lawv mus komtas tshuav peb cov nyob yam twg peb pom tias tsis zoo peb yuav tau hloov txhob ua li lawv , tej yam lawv ua tau zoo lawm peb yuav tau muab sau tseg thiab khaws cia qhia tej tubki lawm yam tom ntej .
Thov Hlob Pragna Touger nws tus tsujplig mus tau zoo txhob muaj kev nyuaj siab lwm tiam rov los ua dua Hmoob ib tug thawj coj zoo ntxiv .
Tom ,
