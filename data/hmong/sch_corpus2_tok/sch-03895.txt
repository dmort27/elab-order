Nyob zoo Dr . Kao Ly Yang , Zoo heev kws koj nquag coj pem tuaj thaam rua huv SCH nuav .
Kuv thov nrug koj pav pem ob peb lu .
Raws le kuv xauj pum mas " koj " yuav yog ib tug kws tsaa cov quas puj Hmoob lub meej mom .
Txheej laug thau , tej quas puj yeej poob qeg , cov txiv neej txawm yuav nqug npaum twg los cov quas puj yeej sawv tsis taug lug sib txig tau .
Qhov ntawd tub vim yog cov quas puj tsis tau kawm txawj ntse hab tsis tau tsaav tau nwg lub fwj chim .
Nub nua , mej kawm txawj ntse lawm , yeej yog lub luag heev , yuav tau tsaav cov quas puj lub fwj chim mas meej mom txha sawv taug ; kuas txiv neej hab quas puj sawv sib txig .
Ua ke ntawd , kuv muaj ib lu lug rua cov quas puj Hmoob tas ; txawm tas mej yuav txawj ntse npaum twg , mej yuav txawj ntse dlua mej tug quas yawg kuj xij , tab sis ncu ntsoov tsaav mej lub fwj chim kuas hum tug quas yawg , xwv lub meej mom txha sawv taug sib txig .
Xob laam nam cam ua dhau qhov kws txhua tug yuav yuav tau ; ces Hmoob ho yuav puag npe hab .
Thaum ob leeg sib txig lawd , Quas puj hab Quas yawg Hmoob yuav zoo taam tej ntsuag xyoob sib tw hlaav txoo ua ib txooj , nplooj nto ntsis , ceg nto ntuj laug nkoog moog ib txhis .
Nyob zoo .
Yang Thao Nyob zoo Dr . Kao Ly Yang , Kuv tsis paub koj cov lug Aakiv .
Kuv laam muab yaam puav kws kuv pum tso rua koj ho nrug xaav xws : Raws le kuv ntsib hab pum dlua Hmoob lub neej nyob toj roob yaav ntuj qub qaab ; Hmoob yeej tsis muaj kev kawm hlo le , yeej tsis tau muaj ib phoo ntawv qha txuj kev ua neej rua leej twg le .
Tej laug txuj kev qhuab qha tej hluas ces tsuas yog : " Luas ua dlaab tsi los yuav tsum moog xauj , txha txawj " .
Hmoob txuj kev txawj tsis yog kawm muaj kws , yog saib luas ua ces cim tau npaum twg kuj siv npaum ntawd xwb .
Cov kawm muaj kws mas tsuas yog zaaj tshoob txiv xaiv xwb .
Cov tub muaj caij moog ua qhua ntau dlua cov ntxhais .
Le ntawd , cov tub txha muaj opportunity ntau dlua cov ntxhais .
Cov ntxhais txuj kev kawm ces kuv pum muaj 2 yaam tseem ceeb xws : 1 - Kawm has lug txaj , 2 - Kawm moog ua nyaab thaum kws haus rooj cawv xaa sawv kev ; tug nug tij / txiv ntxawm / yawm laug yuav nqug tog quas zog lug qhuab qha tug ntxhais le 30 minutes ; qha tug ntxhais txuj kev moog ua nyaab .
Lub sij hawm ntawd , kuv ntseeg tas tug ntxhais yeej yuav nov tsi taag tej lug qhuab qha ntawd ib zag , vim sai heev hab ntshu heev .
Vim le ntawd , muaj ib txha ntxhais txha tsis paub moog ua luas nyaab , thaum kawg txha ntsib teeb meem .
Kuv ntseeg tas kuv tug quas puj yeej yog kawm kev ua neej thaum lug yuav kuv lawm , nwg maam saib maam xaav maam kawm maam ua xwb , tsis yog kawm tau degree maam lug yuav kuv .
Cov ntxhais txuj kev ua qhua muaj 2 yaam xws : 1 - Dha pob ( dhia qaib ) , 2 - Txig tuag .
Ob lub caij nuav cov ntxhais txha le tau tawm rooj hab tau tso dlaaj tso luag luag nqhuag xwb .
Yog le ntawd , cov ntxhais yuav txawj ntse tau hov twg tuaj ?
Qhov kuv has nuav mas yog cov Hmoob kws nyob rua peg toj roob txuj kev ua neej .
Naj nub nua , nyob rua Thaibteb kuj tseem coj nruj .
Vim has tas cov tub kuj xaiv xaiv nyaab , puab xaav tau tug nyaab kws nquag , noog lug , ua noj .
Yog tug ntxhais twg nyam nyam moog cov zog ces muaj ntsis yog hom kws pleeg hab tsis tsim txaj ntau xwb .
Yog taug tuab zoo ces Hmoob culture yog coj raws " puj ua tseg yawm ua ca , puj rhawv kaab yawm rhawv kev " .
Kuv pum tas Hmoob txheej nwg nuav tseem ntse tsis cuag txheej thaum .
Vim peb tsuas taug txuj kev puj rhawv kaab yawm rhawv kev kws tej laug coj ib txhis lug xwb .
Peb tsis muaj peev xwm rhawv tau ib txuj kev zoo dlua tej laug txuj lug coj Hmoob .
Nub nua peb yog Nam hab Txiv , yog Puj hab Yawm lawm ; saib peb yuav ua nam ua txiv , ua puj ua yawm le caag txha coj tau peb haiv Hmoob moog rua txuj kev vaam meej ?
Yang Thao Colonel Yang Thao , Koj zaj lus kuj tsis yog khoom quav qaib ov , tiam sis tu siab tias peb nyuag muam Kao-Ly Yang no yuav lam kawm tiav xwb yuav paub tsis txog tej koj hais kos hlo liELIPSISTOKEN . yog muab mloog li nws tus xeeb ceem tab meeg cem cov txiv neej hauv no mas ntshai yuav tsis qoos ua nyab li lauj .
Piav txog kev mus ua nyab , kuv thov nug koj ib lo saib yom ?
Xws li tau ntev loo los lawm ( thaj tsam 1983 - 1995 ) muaj ib yawm thawj tub rog Cob tsib tau quas nws ib tug ntxhais los ua Hmoob li nyab lawm no es txog puag tav no los yug tau pes tsawg tus me nyuam lawm ?
Kuv mloog mas ntxim li koj yuav paub zoo heev txog tus nkauj nyab no .
Koj puas paub tus txiv nraug vauv coj tus nkauj cobtsib ntawd los plauj qab ntais lawm es puas yog los tau zoo neej ua lawm thiaj tsis nug niam tais yawm txiv xov lawm los yog xiam lawm maj !
Zoo li twb hnov tias niam tais yawm txiv nug nug xov tuaj taug qab lawm no tsij sub ne .
HahahaELIPSISTOKENntseeg tias koj yuav kam share rau peb suav daws paub .
Nyob zoo Xejthim , Kuv tsis paub tug nkauj nyaab hab nraug vauv kws koj has ntawd .
Thov koj qha kuv hab yuad ?
Kuv xaav tas Kao Ly yog ib tug doctor , nwg yeej muaj ib lub zeem muag yuav tsaa Hmoob ua neej .
Tsuas yog kuv tsis tau paub nwg tug xeeb ceem xwb .
Nyaj nwg pom xeeb yog ib tug doctor lawm , nwg yuav tuav nwg lub meej mom .
Yang Thao Ugh !
Xejthim , Koj hais nkauj Cobtsib no yog cov Cobtsib nyob lub tebchaw twg ?
Cobtsib nyob Nyaj Laj teb , nyob Nplog , nyob Thaib los Suav Av loj maj ?
los yog koj hais nkauj Suav maj ?
Nws los yuav xeem hmoob dab tsi ? Koj sim piav kom ntau zog saib kuv puas paub tus ntawd ?
ua tsaug Phwvnyawm
