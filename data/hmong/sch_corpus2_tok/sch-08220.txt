Phooj ywg sawv daws , Hnub no kuv muaj ib tsab xov haum haum nej zaj no thiab kuv xav muab qhia rau nej hnov .
Kuv muaj ib tug yawj yij kwv tij hnub nyoog li 60 xyoo , tsis ua hauj lwm , noj nyiaj xiam SSI .
Nws thiab nws poj niam sib nrauj tau ntshe ze ntawm 8 xyoo lawm .
Nws poj niam mas mus qhuav .
Nws nrog nws cov tub nyab nyob .
Ob xyoo dhau los lawm , nws mus yuav tau ib tug ntxhais 16 xyoo nyob LPDR .
Nws rov qab los txog tsev ces tseem tsis tau rov mus coj tuaj txawm siv yuav txiv lawm .
Nws ho mus ua si pem Suav teb thiab nrog ib tug ntxhais ua si tau ib week .
Ua ntej nws yuav rov los tsev cov ntxhais uas nws mus nrog ua si ntawd nyiag nws cov nyiaj tas nrho li lawm , los tsis tau tsev .
Nws tau hu rau nws tus tub thiab tus nyab xa nyiaj mus rau nws yuav ticket rov los tsev .
Tseb no nws ho rov mus LPDR dua , mus yuav tau ib tug hluas hluas tseem tsis tau muaj 18 xyoo thiab .
Nws them nqi tshoob tas thiab nrog nyob hli puav txawm rov los USA los lav nyiaj SSI dua .
Thaum noj peb caug xyoo no nyiaj SSI txaus thiaj rov mus saib thiab nrog nws poj niam nyob dua .
Zaum no nws rov mus nrog kiag nws poj niam thiab niam tais yawm txiv nyob .
Lub week dhau los , nws niam tais yawm txiv lawv tsis nyob tsev lawm .
Nws txawm tseg nws poj niam nyob hauv tsev thiab nws tias nws mus taj laj ib pliag .
Ib chim nws rov los txog tsev cas tsis pom nws poj niam lawm .
Nws nrhiav txog qhov twg los tsis tau li , xyov ploj rau twg lawm .
Nyob nyob nws niam tais yawm txiv los txog lawv tseem cem tiam ntshai yog nws muab tua lawm thiab tseem yuav muab nws tua thiab .
Thaum kawg nug mus nug los na has cas nws twb mus yuav txiv lawm , vim tias thaum nws yuav tso tseg ntawd los txog niaj hnub niam no luag yeej nrog luag tus hluas nraug uas hluas hluas ib yam li luag nyob sib puag sov so tiam sis yawg thaub tsis paub xwb .
Nws mus yuav txiv lawm nws nyiag tas nrho yawg thaub SSI no mus li lawm , tsuas tseg tau $ 40 cia xwb mas tsis txaus yuav ticket thiab travel rov qab lawm .
Nws quaj quaj tas zog vim tsis muaj nyiaj rov los tsev lawm .
Niam tais yawm txiv lawv tsis zoo ntsej muag ces ho rov tau lub nyuag motocycle uas thaum nws mus txog nws yuav rov rau nws .
Nws tseem tos kom nws ob tug tub xa nyiaj mus txog nws mam tau rov los tsev .
Peb estimated tias nws yuav los txog tsev by the end of this month .
Pab hlub yawg thaub SSI no kawg tiam ua cas nws yuav raug lawv tsim txom nws sab ua luaj .
Thov sawv daws pab hlub nws thiab vim nws vulnerable kawg li .
csy
