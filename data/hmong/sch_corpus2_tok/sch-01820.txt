Ua neeb muaj ob yam loj xws li , yam 1 uas Hmoob xij sawv neeb coob coob yog caj ceg ntxooj neeb los ntawm tug cag neeb thiag thiag , los ua mob ua nkeeg rau tus neeg dawb huv ncaj ncees .
Yam 2 yog neeb kawm los ua neeb nrhiav noj xwb , tsis muaj qhua neeb los ntxooj tus neeg , tab sis nws ua ntev mus kuj muaj cov dab neeb dag noj dag haus los nrog tus txiv neeb kawm ua neeb ntawd thiab , hom neeb no nws ua tsawg thaj los muaj ntsis ua mus zoo tib yam tsis txawv lwm thaj uas ua dhau los lawm .
Cov neeb hom 1 uas ntuj tsawb tsim tso los ntxooj ua neeb kho noob neej yam dawb huv muaj li cas nws hais li muaj , tsis hem neeg , tsis dag neeg , cov txawj ua neeb hom 1 no muaj ib txhia yog neeb nrhiav noj nrhiav haus dag tus ub tus no thiab .
Kev ua neeb tsis muaj leej twg yuav los research ntes tau tias yog los qhov twg los tiag tiag .
Kev sawv neeb zoo yuav luag ib yam li cov MD thiab , muaj ntau hom neeb sawv los ua neeb , nyias tsuas kho tau qhov uas nws tug kheej ntxooj neeb saib yog neeb twg los ntxooj , tus neeg sawv neeb kuj muaj raws li no .
Tus mob taub hau sawv ua neeb , tus no tsuas kho tau cov mob taub hau zoo dua lwm yam mob , tus qaug dab peg sawv neeb tus no kho tau cov neeg qaug dab peg zoo dua lwm hom mob , tus mob plab sawv neeb tus no kho cov mob plab zoo dua lwm hom mob , tus uas mob vau hlo tsis nco qab hlias lawm tus txiv neeb no nws kho tau hom mob uas vau hlo tsis nco qab hlias zoo dua lwm hom , tus sawv neeb tsob ntshav ntswg los tus mob nchuav cev heev heev ua rau yuav tuag yuav tuag tus txiv neeb no tsuas kho tau yam mob uas nchuav cev zoo dua lwm hom mob .
Kuv tsuas muab li no coj los piv txwv xwb , kuv ntseeg tias cov tseem coj dab qhuas kev cai Hmoob yuav paub zoo .
Nyob li txoj kev uas Dr . Pov Thoj me yuav los tshawb fawb Hmoob kev ua neeb kom tau ib tug " master Shaman txiv neeb " kom tau qhov tseeb " diagnosis " mas tsis muaj kev taug , nws phau ntawv sau tawm hais txog txiv neeb yuav ua tsis tau qhov tseeb ib zaug li , Hmoob kev ua neeb yog los ntawm " spiritual " los sis soul li yus phooj ywg Tony Vang twb tau tham dhau los lawm rau lwm qhov post .
Hmoob muaj Neeb saub Siv Yis , siv hwj huam kho mob los muaj , yog leej twg xav paub txog Master txiv neeb tiag tiag , mus nplog teb mus nug tus Saub hu ua Paj Lis Thoj nyob av liab , tus no muaj cuab kav kho tau cov poj niam thiab txiv neej uas kis mob , siv tshuaj western coj los kho tsis tau lawm los Saub Paj Lis thoj tseem kho tau , thaum ub phub thias Tub Yias Lis mob kas cees kho txog fab kis los tsis zoo , tseem tau coj mus rau Saub Paj Lis Thoj kho ua dej hwj huam rau hau xwb Phub thias qhov mob zoo hlo los txog hnub nws tuag no yeej tsis huam tsis mob li lawm .
thiab tseem muaj cov poj niam txiv neej coob tug mob , tau coj mus rau Paj Lis Thoj kho zoo txhua tus .
Hnub qub 3 Xauv Kim Xyooj los kuj mob tib yam mob li phub phias mob thiab , Paj Lis Thoj kuj kho tau tib yam nkaus thiab , yog leej twg xav paub txog tias tseeb los cuav nej hu tau rau Xauv Kim Xyooj yog Laaj Xyooj txiv nws tseem muaj txoj sia nyob rau WI nws yuav qhia rau neej meej tshaj no .
YTK Yawm Tshaj , Tus txiv ? Niam neeb ua dab neeb los thawj ntawm yeej yog ib tug uas los cawm seej rau Hmoob thiab pab tau Hmoob ntau yam ( psychology & spiritual ) .
Zoo siab ntuj tseem muab cov neeb no los rau tsa txiv / naim neeb Hmoob los cawm Hmoob ua thaum tau kev tws lawm , still a hope for us Hmong .
Others . . Trainers los yog Neeb kawm ntawmELIPSISTOKENthink they learn it for businessELIPSISTOKEN Kwv Cwjmem , Yeej muaj tseeb li koj hais , Neeb yog ib yam uas ntuj muab ntxov heev los rau Hmoob coj ua kho noob neej , mus rau sab ntsuj plig xij tsis zov lub cev zoo , tus plig xij mus yos mus raug ua phooj ywg zoo rau dab , los sis mus raug dab ua mob , raug dab vim mus phoom dab txoj sab txoj kev mus nrhiav noj ntawm dab , muaj ntau yam uas neeg raug dab-dab los kuj raug neej tib yam nkaus , tus txiv neeb yuav tau kho neej thiab dab ua ke mas tus neeg mob thiaj zoo taus , kho tsa neej xwb tsis kho tsa dab hauv txoj kev los sib phoom ntawd ces tus txiv neeb kho tas los zoo tsis huv tsis tu qab , vim tsis tsa kho luag tog sab tom , yog li muaj tej thaj neeb yuav tau kho ob tog neej thiab dab tib si , rau qhov dab raug neej dab kuj mob nyhav ib yam nkaus .
Sawv neeb , tsis hais tus txiv neej los sis tus poj niam sawv neeb , peb Hmoob puav leej hu ua txiv neeb tas nrho , tsis hu ua niam neeb , ib yam li poj ntxoog , tus maum tus txiv los peb hu ua poj ntxoog tas nrho .
Kuv ntseeg tias tus tswv yawm saub tseem muab hwj huam koob hmoov rau Hmoob los kho tej mob phem uas lwm yam neeg kho tsis tau lawm los Hmoob tseem kho tau , tab sis tsis yog tas tus txiv neeb yuav kho tau li hais ntawd , tsuas muaj qee leej uas ntuj muab lub yeej koob yeej huam rau tus txiv neeb uas ncaj ncees tiag tiag mas thiaj kho tau zoo , tab sis tsis yuav nyiaj ua dab xwb mas thiaj zoo thiaj kav ntev , yog leej twg yuav nqi neeb nyhav tus ntawd ua neeb ntev mus ces txawm ua tsis leej lawm vim tus tswv uas tso neeb los tshem hauv kuab moj tsuas lub hwj huam leej zoo tawm lawm , tsuas tshuav tus tshee lawm xwb , thiaj kho tsis zoo thiab tsis paub tsis pom qab ua pes tsawg lawm .
YTK
